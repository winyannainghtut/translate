# A Record of a Mortal’s Journey to Immortality - Chapter 2098

ဒါပေမယ့်လည်း၊ နတ်ဘုရား တု ရုပ်သေး (Faux Immortal Puppet) ရဲ့ ခန္ဓာကိုယ် ပေါ်မှာတော့ ရုတ်တရက် ပဲ ရေခဲပြင် ချီ (glacial Qi) တွေ ဖုံးလွှမ်းသွားခဲ့ပြီးနောက်၊ အဲ့ဒီ နေရာမှာတင် ပျောက်ကွယ်သွားခဲ့ကာ ပေ ၁၀၀ ကျော် အကွာမှာ ပြန်ပြီး ပေါ်လာခဲ့သည်။ ဒါကြောင့်လည်း အမည်းရောင် ဝတ်စုံ ဝတ်ထားတဲ့ လူငယ် ရဲ့ ဖမ်းယူမှု ကတော့ ဟင်းလင်းပြင် ကိုသာ ဖမ်းမိလိုက်သလိုမျိုး ဖြစ်သွားခဲ့ရတော့သည်။

နတ်ဘုရား တု ရုပ်သေး လည်း အမည်းရောင် ဝတ်စုံ ဝတ်ထားတဲ့ လူငယ် ဘက်ကို အေးစက်စက် ရွှေရောင် မျက်လုံး တစ်စုံ နဲ့ လှည့်ကြည့်လိုက်ရင်း ပြောလိုက်သည် "မင်း က ငါ့ရဲ့ လူငယ်လေးတွေ ကို ဒီလောက်ထိ ရက်စက်စရာ ကောင်းအောင် သတ်ပစ်ရက်တယ် ပေါ့? ဒါ ဆိုရင်တော့ ငါ ကလည်း ဒီ နတ်ဘုရား တု ရုပ်သေး ခန္ဓာကိုယ် နဲ့ မင်း ကို တိုက်ခိုက်ဖို့ ကလွဲရင် တခြား ရွေးချယ်စရာ မရှိတော့ဘူး!"

နတ်ဘုရား တု ရုပ်သေး ထဲကိုတော့ ဝိညာဉ် ဘုရင် (Spirit Monarch) ရဲ့ နောက်ထပ် ဝိညာဉ် အပိုင်းအစ လေး တစ်ခု က ဝင်ရောက် ပူးကပ်သွားခဲ့တာ ဖြစ်သည်။

ဟန်လီ တို့ သုံးယောက် ကတော့ ဒါကို မြင်လိုက်ရချိန် မှာတင် အတိုင်းမသိ ဝမ်းသာသွားခဲ့ကြရတော့သည်။

ဝိညာဉ် ဘုရင် ကတော့ သူတို့ရဲ့ မိတ်ဆွေ မဟုတ်သော်လည်း၊ ရန်သူ ရဲ့ ရန်သူ ကတော့ ဒီလိုမျိုး အချိန် မှာတော့ မိတ်ဆွေ လိုမျိုး ဖြစ်နေတာ ပဲ လေ။

နတ်ဆိုး ဘိုးဘေး ရွှေယန် (Sacred Ancestor Yuan Yan) ရဲ့ မျက်နှာ ကလည်း မှောင်ကျသွားခဲ့သလို သူ က ဆန့်ထုတ်ထားတဲ့ လက် ကို ဖြည်းဖြည်းချင်း ပဲ ပြန်ပြီး ရုပ်သိမ်းလိုက်သည် "မင်း က မင်းရဲ့ ဝိညာဉ် အပိုင်းအစ လေး တစ်ခု ကို မင်းရဲ့ လုပ်သား ခန္ဓာကိုယ် ထဲမှာ ထပ်ပြီး ဝှက်ထားခဲ့တာ ပေါ့၊ ဒါပေမယ့်လည်း မင်း က ဒီလိုမျိုး ကြောက်စရာ ကောင်းလှတဲ့ နတ်ဘုရား တု ရုပ်သေး တစ်ခု နဲ့ ငါ့ကို တိုက်ခိုက်နိုင်မယ် လို့ တကယ် ထင်နေတာ လား? ငါ မင်း ကို အမှုန့်ဖြစ်အောင် ချေဖျက်ဖို့ အတွက် ငါ့ရဲ့ စွမ်းအား ၂၀ ရာခိုင်နှုန်း လောက်ပဲ သုံးဖို့ လိုလိမ့်မယ်!"

"တခြား နေရာမှာ ဆိုရင်တော့ မင်း ပြောတာ မှန်ကောင်း မှန်နိုင်လိမ့်မယ်၊ ဒါပေမယ့်လည်း ဒီ ဘစ်တာ စပီးရစ် ကျွန်း (Bitter Spirit Island) ပေါ်မှာတော့ မင်း ရဲ့ စွမ်းအား ၃၀ ကနေ ၄၀ ရာခိုင်နှုန်း လောက်ပဲ မင်း သုံးနိုင်မှာ ပါ။ ဒီ နတ်ဘုရား တု ရုပ်သေး ကတော့ ပျက်စီးနေတယ် ဆိုပေမယ့်လည်း၊ ငါ ဒါ ကို အသုံးပြုလိုက်မယ် ဆိုရင်တော့ မင်း ဘယ်လိုမျိုး ကိုင်တွယ်မလဲ ဆိုတာ ကြည့်ရသေးတာ ပေါ့!" ဟု ဝိညာဉ် ဘုရင် က ဒေါသတကြီး နဲ့ ပြောလိုက်ရင်း လက်တစ်ဖက် ကို ဝှေ့ယမ်းလိုက်ရာ ငွေရောင် တောက်ပနေတဲ့ ပုလင်း ငယ်လေး တစ်လုံး ထွက်ပေါ်လာခဲ့သည်။

ပုလင်း ရဲ့ မျက်နှာပြင် ကတော့ အတော်လေးကို ကြမ်းတမ်းနေခဲ့သလို၊ သူ့ရဲ့ ပေါ်မှာလည်း မရေမတွက်နိုင်လှတဲ့ စာသား ငယ်လေး တွေ က ထိုးနှံထားတာ ဖြစ်သည်။

အမည်းရောင် ဝတ်စုံ ဝတ်ထားတဲ့ လူငယ် လည်း အစပိုင်း မှာတော့ ငွေရောင် ပုလင်း ကို မြင်လိုက်ရချိန် မှာ အံ့သြသွားခဲ့သော်လည်း၊ သူ့ရဲ့ မျက်နှာပေါ်မှာတော့ ချက်ချင်း ပဲ အေးစက်စက် အပြုံး တစ်ခု ပေါ်လာခဲ့သည် "အဲ့ဒါ ဝိညာဉ် ချိပ်ပိတ် ပုလင်းငယ် (Spirit Sealing Vial) ပဲ! မင်း က ဒီ အရာ ကို အောင်အောင်မြင်မြင် နဲ့ ပုံတူ ပြုလုပ်နိုင်ခဲ့တာ ဆိုတော့လည်း အထင်ကြီးစရာ ပါပဲ၊ ဒါပေမယ့်လည်း အဲ့ဒီ အရာ က ငါ့ကို ဘာလုပ်နိုင်မှာ မို့လို့ လဲ?"

"ပုလင်း ကတော့ မင်း ကို ဘာမှ မလုပ်နိုင်တာ အမှန်ပါပဲ၊ ဒါပေမယ့်လည်း ပုလင်း ထဲမှာ ရှိတဲ့ အရာ ကတော့ ဒီ နတ်ဘုရား တု ရုပ်သေး ရဲ့ စွမ်းအား တွေ ကို အကြီးအကျယ် တိုးတက်လာစေမှာ ပါ၊" ဟု နတ်ဘုရား တု ရုပ်သေး က အေးစက်စက် အသံ နဲ့ ပြန်ဖြေလိုက်ရင်း ပုလင်း လေး ကို လေထဲသို့ ပစ်တင်လိုက်တော့သည်။

ပုလင်း ငယ်လေး ကလည်း လေထဲမှာ မှောက်ကျသွားခဲ့သလို၊ သူ့ရဲ့ မျက်နှာပြင် ပေါ်က ငွေရောင် စာသား တွေ ကလည်း လင်းလက်သွားခဲ့ရာ၊ တစ်စက္ကန့် အတွင်း မှာတင် ပုလင်း ထဲကနေ တောက်ပလှတဲ့ အစိမ်းရောင် အရည် တစ်စက် ဟာ ပျံထွက်လာခဲ့တော့သည်။

ထို အရည် တစ်စက် ဆီကနေတော့ ကြောက်စရာ ကောင်းလှတဲ့ ဝိညာဉ် ချီ (spiritual Qi) တွေ ထွက်ပေါ်နေခဲ့သလို၊ ကြည့်ရတာ တော့ ကောင်းကင် နဲ့ မြေကြီး ရဲ့ ဝိညာဉ် ချီ တွေ အကုန်လုံး ကို အဲ့ဒီ အရည် တစ်စက် ထဲမှာတင် စုစည်းထားသလိုမျိုး ပင်။

ဟန်လီ ကတော့ ထို အစိမ်းရောင် အရည် တစ်စက် ဆီကနေ ရင်းနှီးလှတဲ့ အရှိန်အဝါ တစ်ခု ကို ချက်ချင်း ပဲ ခံစားလိုက်ရတာ ဖြစ်တာ ဖြစ်သလို၊ သူ့ရဲ့ မျက်လုံး တွေ လည်း အံ့သြတကြီး နဲ့ ပြူးကျယ်သွားခဲ့ရတော့သည်။

"ဒီ အရှိန်အဝါ က... ဒါ က အများကြီးတော့ လျော့နည်းနေပေမယ့်လည်း၊ မှားစရာ တော့ မရှိဘူး!" အမည်းရောင် ဝတ်စုံ ဝတ်ထားတဲ့ လူငယ် ရဲ့ မျက်နှာပေါ်မှာလည်း ထို အစိမ်းရောင် အရည် တစ်စက် ကို မြင်လိုက်ရတဲ့ အချိန် မှာတင် အံ့သြသွားတဲ့ အမူအရာ တစ်ခု ပေါ်လာခဲ့သလို၊ သူ က ချက်ချင်း ပဲ သူ့ရဲ့ ဓားနက်ကြီး နဲ့ လေထဲကို ပြင်းထန်စွာ နဲ့ ခုတ်ပိုင်းလိုက်ရာ လခြမ်း ပုံစံ ဓား အရိပ် ခုနစ်ခု ရှစ်ခု ခန့် ထွက်ပေါ်လာခဲ့ပြီးတော့ ဧရာမ ဓား အရိပ်ကြီး တစ်ခု အဖြစ် ပေါင်းစပ်သွားခဲ့ကာ နတ်ဘုရား တု ရုပ်သေး ဆီသို့ တည့်တည့်မတ်မတ် ပျံသန်းသွားခဲ့တော့သည်။

တစ်ချိန်တည်း မှာပင်၊ သူ က တခြားသော လက် တစ်ဖက် ကို မြှောက်လိုက်ရင်း လက်ညှိုး နဲ့ လေထဲကို မိုးကြိုး တစ်လုံး လိုမျိုး တီးလိုက်ရာ အမည်းရောင် အလင်းတန်း တစ်ခု ဟာ အစိမ်းရောင် အရည် တစ်စက် ရှိရာ ဆီသို့ တန်းတန်းမတ်မတ် ပျံသန်းသွားခဲ့တော့သည်။

ဒီလောက်ထိ နီးကပ်လှတဲ့ အကွာအဝေး မှာတော့၊ တိုက်ခိုက်မှု နှစ်ခု စလုံး လည်း နတ်ဘုရား တု ရုပ်သေး ဆီကို မျက်စိတစ်မှိတ် အတွင်း မှာတင် ရောက်ရှိသွားခဲ့သော်လည်း၊ ရုပ်သေး ကတော့ ဒါကို ကြိုတင် သိနေခဲ့ပုံ ရသည်။ သူ ကလည်း လက်ညှိုး နဲ့ လေထဲကို ပြန်ပြီး တီးလိုက်ရင်း ပါးစပ် ကို ဟလိုက်ကာ အစိမ်းရောင် အရည် တစ်စက် ကို မျိုချဖို့ ကြိုးစားလိုက်တော့သည်။

ရုပ်သေး ရဲ့ လက်ညှိုး လည်း ချက်ချင်း ပဲ သူ့ရဲ့ ခန္ဓာကိုယ် ကနေ ကွာထွက်သွားခဲ့ပြီးနောက် လေထဲသို့ ပျံထွက်သွားခဲ့ကာ၊ သူ့ဆီကို လာနေတဲ့ အမည်းရောင် အလင်းတန်း ကို တိတိကျကျ ပဲ သွားပြီး ရိုက်ခတ်လိုက်တော့သည်။

ထို အရာ နှစ်ခု လည်း တစ်ခု နဲ့တစ်ခု ထိတွေ့သွားခဲ့ကြသလို၊ လက်ညှိုး ကတော့ ထိတွေ့မှု ကြောင့် ပေါက်ကွဲသွားခဲ့ရသလို၊ အမည်းရောင် အလင်းတန်း လည်း အဲ့ဒီ နေရာမှာတင် ရပ်တန့်သွားခဲ့ရပြီးနောက် မှာတော့ ခပ်မှိန်မှိန် အမည်းရောင် အလင်းတန်း တွေ လင်းလက်နေတဲ့ တစ်လက်မ ခန့် ရှည်လှတဲ့ ဆူး ငယ်လေး တစ်ခု ဖြစ်နေတာ ကို တွေ့လိုက်ရတော့သည်။

အဲ့ဒီ စက္ကန့် ပိုင် အလိုမှာတင်၊ အစိမ်းရောင် အရည် တစ်စက် လည်း နတ်ဘုရား တု ရုပ်သေး ရဲ့ ပါးစပ် ထဲကို ဝင်ရောက်သွားခဲ့ပြီ ဖြစ်သည်။

ဒီ အချိန် မှာတင်၊ ဧရာမ ဓား အရိပ်ကြီး လည်း ရုပ်သေး ဆီကို ရောက်ရှိလာခဲ့သလို မရေမတွက်နိုင်လှတဲ့ အမည်းရောင် ဓားချီ (sword Qi) တွေ လည်း ထွက်ပေါ်လာခဲ့ပြီး နတ်ဘုရား တု ရုပ်သေး ကို ဝါးမြိုသွားခဲ့တော့သည်။

နတ်ဆိုးနက် ဓားမြှောင် (Black Devil Dagger) ရဲ့ ကြောက်စရာ ကောင်းလှတဲ့ စွမ်းအား တွေ အရ ဆိုရင်တော့၊ နတ်ဘုရား တု ရုပ်သေး ကတော့ ချက်ချင်း ပဲ အပိုင်းပိုင်း ပြတ်သွားရတော့မှာ ပင်။

ဒါပေမယ့်လည်း၊ နောက်ထပ် တစ်စက္ကန့် မှာတင် အေးစက်စက် နှာခေါင်းရှုံ့ သံကြီး တစ်ခု နဲ့အတူ အစိမ်းရောင် အလင်းလုံးကြီး တစ်ခု ဟာ အဲ့ဒီ နေရာမှာတင် ပေါက်ကွဲ ထွက်ပေါ်လာခဲ့တော့သည်။

အဲ့ဒီ နောက်မှာတော့၊ အစိမ်းရောင် လက်ဝါးကြီး နှစ်ခု လည်း ဘာ သတိပေးချက် မှ မရှိဘဲ အစိမ်းရောင် အလင်းတန်း တွေ ထဲကနေ ထွက်ပေါ်လာခဲ့ပြီးနောက် အမည်းရောင် ဓားချီ တွေ ကို အတင်းအကျပ် ပဲ ဖယ်ရှားပစ်လိုက်တော့သည်။

ဓားချီ တွေ လည်း ထို လက်ဝါးကြီး တွေ ပေါ်သို့ ကျရောက်သွားခဲ့ကြသော်လည်း၊ သူတို့ကို လုံးဝ မထိခိုက်စေနိုင်ခဲ့ပေ။

အမည်းရောင် အလင်းတန်း လည်း စူးရှလှတဲ့ အသံကြီး တစ်ခု နဲ့အတူ ထို အစိမ်းရောင် လက်ဝါးကြီး တစ်ဖက် ပေါ်သို့ ကျရောက်သွားခဲ့ကာ၊ သတ္တု ချင်း ထိတွေ့သွားသလို အသံကြီး တစ်ခု ထွက်ပေါ်လာခဲ့ရင်း အမည်းရောင် ဆူး လေး လည်း အနောက်ဘက် ဆီသို့ ပြန်ပြီး လွင့်ထွက်သွားခဲ့သော်လည်း အစိမ်းရောင် လက်ဝါးကြီး ကလည်း ဘာမှ မဖြစ်ဘဲ ရှိနေခဲ့ဆဲ ပင်။

နတ်ဆိုး ဘိုးဘေး ရွှေယန် ရဲ့ မျက်နှာ ကလည်း ဒါကို မြင်လိုက်ရချိန် မှာ အနည်းငယ် မှောင်ကျသွားခဲ့သလို၊ သူ က နောက်ထပ် တိုက်ခိုက်မှု တွေ ထပ်ပြီး မလုပ်တော့ဘဲ အေးစက်စက် အကြည့် နဲ့သာ ဆက်ပြီး ကြည့်နေခဲ့သည်။

အမည်းရောင် ဓားချီ တွေ လည်း အစိမ်းရောင် လက်ဝါးကြီး နှစ်ဖက် ရဲ့ ဖယ်ရှားမှု အောက်မှာတင် ချက်ချင်း ပဲ ပျက်စီးသွားခဲ့ရသလို၊ အဲ့ဒီ နောက်မှာတော့ အစိမ်းရောင် အလင်းတန်း တွေ ထဲကနေ လူသား ပုံစံ ပုံရိပ် တစ်ခု ဖြည်းဖြည်းချင်း ပဲ ထွက်ပေါ်လာခဲ့သည်; အဲ့ဒါ ကတော့ တခြားသူ မဟုတ်ဘဲ နတ်ဘုရား တု ရုပ်သေး ပဲ ပင်။

ဒါပေမယ့်လည်း၊ သူ့ရဲ့ ရုပ်သွင် ကတော့ အကြီးအကျယ် ပြောင်းလဲသွားခဲ့ပြီ ဖြစ်သည်။ သူ့ရဲ့ မျက်နှာပေါ်က ငွေရောင် ဝိညာဉ် စာသား တွေ ကတော့ အစိမ်းရင့်ရောင် အဖြစ် ပြောင်းလဲသွားခဲ့သလို၊ အဲ့ဒီ အရာ တွေ လည်း ရုပ်သေး ရဲ့ အရေပြား ပေါ်မှာ တဖျပ်ဖျပ် နဲ့ လှုပ်ရှားနေခဲ့ကြရာ ကြည့်ရတာ တော့ အလွန် ပဲ စိတ်မသက်မသာ ဖြစ်စရာ ကောင်းလှသည်။

ရုပ်သေး လည်း သူ့ရဲ့ အစိမ်းရောင် လက်ဝါးကြီး တွေ ကို ဖြည်းဖြည်းချင်း ပဲ ပြန်ပြီး ရုပ်သိမ်းလိုက်သလို၊ အမည်းရောင် ဝတ်စုံ ဝတ်ထားတဲ့ လူငယ် ဆီသို့ ခံစားချက် ကင်းမဲ့လှတဲ့ အကြည့် တစ်ခု ပို့လွှတ်လိုက်တော့သည်။

"မင်း က ကောင်းကင်ဘုံ ဝတ်ရည် (Heavenly Fortune Elixir) တစ်စက် ကိုတောင်မှ ရခဲ့တာ ပဲ၊ ဒါပေမယ့်လည်း မင်း က အဲ့ဒါ ကို ဒီလိုမျိုး သာမန် နတ်ဘုရား တု ရုပ်သေး တစ်ခု ပေါ်မှာ သုံးပစ်လိုက်တာ ပေါ့? ဒါ က အတော်လေးကို နှမြောစရာ ကောင်းတယ် လို့ မင်း မထင်ဘူး လား?" ဟု နတ်ဆိုး ဘိုးဘေး ရွှေယန် က မယုံကြည်နိုင်စွာ နဲ့ မေးလိုက်သည်။

"ဟွန့်... ဒါ သာ စစ်မှန်သော ကောင်းကင်ဘုံ ဝတ်ရည် သာ ဆိုရင်တော့၊ ငါ ဒါ ကို ကောင်းကင်ဘုံ ဝတ်ရည် ဆေးလုံး (Heavenly Fortune Pill) အဖြစ် သန့်စင်ပြီးသား ဖြစ်မှာ ပါ။ အခု ကတော့ နတ်ဘုရား တု ဆေးရည် (Faux Immortal Elixir) တစ်စက် သာ ဖြစ်ပြီး၊ ကောင်းကင်ဘုံ ဝတ်ရည် ထက် ဆယ်ဆ လောက် ပိုပြီးတော့ လျော့နည်းနေတာ ပါ၊ ဒါကြောင့်လည်း ဒါ က ဒီ နတ်ဘုရား တု ရုပ်သေး အတွက် အသင့်တော်ဆုံး ပဲ လေ၊" ဟု နတ်ဘုရား တု ရုပ်သေး က အေးစက်စက် နှာခေါင်းရှုံ့ လိုက်ရင်း ပြန်ဖြေလိုက်သည်။

"အော်... ဒါ ဆိုရင်တော့ သဘောပေါက်ပါပြီ။ ဒါ က ဆယ်ဆ လောက် ပျော့နေတာ ဆိုမှတော့၊ ကောင်းကင်ဘုံ ဝတ်ရည် ဆေးလုံး တစ်လုံး ကို သန့်စင်ဖို့ ကတော့ ဘယ်လိုမှ မဖြစ်နိုင်တော့တာ ပေါ့။ ဒါပေမယ့်လည်း၊ အဲ့ဒီ ထဲမှာတော့ မသေမျိုး ဝိညာဉ် ချီ (immortal spiritual Qi) တွေ အနည်းငယ် ပါဝင်နေတာ ဖြစ်တာ ဖြစ်သလို၊ အဲ့ဒါ ကလည်း ဒီ နတ်ဘုရား တု ရုပ်သေး ရဲ့ စစ်မှန်သော စွမ်းအား တွေ တချို့ ကို လှုပ်နှိုးဖို့ အတွက် မသေမျိုး ပုံဆောင်ခဲ (immortal crystals) တွေ ရဲ့ နေရာမှာ အစားထိုးနိုင်တာ ပေါ့။ ဒါပေမယ့်လည်း... မင်း အဲ့ဒီ လောက်လေး တင် ရှိတဲ့ မသေမျိုး ဝိညာဉ် ချီ တွေ နဲ့ ဒီ ရုပ်သေး ကို အကြိမ် ဘယ်လောက်လောက် တိုက်ခိုက်ခိုင်းနိုင်မယ် လို့ ထင်နေတာ လဲ?" ဟု နတ်ဆိုး ဘိုးဘေး ရွှေယန် က လှောင်ပြောင်လိုက်သည်။

"အဲ့ဒါ ကိုတော့ ငါ စိတ်ပူစရာ မလိုပါဘူး; မင်း ရဲ့ လက်ရှိ အခြေအနေ နဲ့ ဆိုရင်တော့ ပျက်စီးနေတဲ့ ဒီ နတ်ဘုရား တု ရုပ်သေး ရဲ့ တိုက်ခိုက်မှု တစ်ချက် ကိုတောင်မှ တောင့်ခံနိုင်မယ် လို့ ငါ မထင်ဘူး!" ဟု နတ်ဘုရား တု ရုပ်သေး က အေးစက်စက် နှာခေါင်းရှုံ့ လိုက်ရင်း ခြေတစ်ဖက် နဲ့ နင်းလိုက်ကာ ဝေဝါးလှတဲ့ အစိမ်းရောင် အရိပ် တစ်ခု အဖြစ် လေထဲကို ပျံထွက်သွားခဲ့တော့သည်။

နတ်ဆိုး ဘိုးဘေး ရွှေယန် ရဲ့ မျက်လုံးထဲမှာတော့ သူ့ဆီကို လာနေတဲ့ နတ်ဘုရား တု ရုပ်သေး ကို ကြည့်ရင်း နဲ့ ရုန့်ရင်းလှတဲ့ အကြည့် တစ်ခု ပေါ်လာခဲ့သလို၊ သူ က ကျယ်လောင်လှတဲ့ ဟိန်းဟောင်သံကြီး တစ်ခု ပြုလုပ်လိုက်ရာ သူ့ရဲ့ အနောက်မှာ ပေ ၁၀၀၀ ကျော် မြင့်လှတဲ့ ဧရာမ နတ်ဆိုး ပုံရိပ်ကြီး တစ်ခု ရုတ်တရက် ပဲ ပေါ်လာခဲ့တော့သည်။

ထို နတ်ဆိုး ပုံရိပ်ကြီး ကတော့ ဧရာမ အမည်းရောင် ဖားကြီး တစ်ကောင် နဲ့ ဆင်တူလှသလို၊ သူ့မှာတော့ လည်ပင်း အလယ်မှာ ဧရာမ ခေါင်းကြီး တစ်ခု ရှိနေရုံ သာမကဘဲ၊ ထို ခေါင်းကြီး ရဲ့ ဘေးတစ်ဖက်စီ မှာလည်း တခြားသော ခေါင်း ငယ်လေး လေးလုံး စီ ရှိနေခဲ့တာ ပင်။

ဒါ ကတော့ ဒဏ္ဍာရီ လာ ကိုးခေါင်းပါ နတ်ဆိုး ဖားကြီး (Nine-headed Devilish Toad) ပဲ ပင်!

ကိုးခေါင်းပါ နတ်ဆိုး ဖားကြီး ပေါ်လာတာ နဲ့တင်၊ သူ့ရဲ့ အလယ်က ခေါင်းကြီး လည်း ပါးစပ် ကို ဟလိုက်ရင်း ရွှေရောင် အလင်းတန်း တစ်ခု ကို မှုတ်ထုတ်လိုက်တော့သည်။

ထို အလင်းတန်း လည်း သူ့ဆီကို လာနေတဲ့ နတ်ဘုရား တု ရုပ်သေး ကို သွားပြီး ရိုက်ခတ်လိုက်ရာ၊ ရုပ်သေး လည်း အစပိုင်း ကထက် ပိုပြီး မြန်ဆန်လှတဲ့ အရှိန် နဲ့ အနောက်ဘက် ဆီကို လွင့်ထွက်သွားခဲ့ရတော့သည်။

အမည်းရောင် ဝတ်စုံ ဝတ်ထားတဲ့ လူငယ် ရဲ့ မျက်လုံးထဲက ရုန့်ရင်းလှတဲ့ အကြည့် ကလည်း ဒါကို မြင်လိုက်ရချိန် မှာ ပိုပြီးတော့ သိသာ လာခဲ့သလို၊ သူ က ရုတ်တရက် ပဲ ဂါထာ တစ်ခု ကို လှုပ်နှိုးလိုက်ရာ ရွှေရောင် အလင်းတန်း လည်း လေထဲမှာ တုန်တုန်ချိချိ နဲ့ ကပြနေခဲ့ပြီးနောက် မရေမတွက်နိုင်လှတဲ့ ရွှေရောင် အရိပ် တွေ ကျန်ရစ်ခဲ့တော့သည်။

ရေကန် ရဲ့ ထက်ဝက် နီးပါး ကျယ်ဝန်းလှတဲ့ ဧရာမ ရွှေရောင် ပိုက်ကွန်ကြီး တစ်ခု ဟာလည်း ချက်ချင်း ပဲ ရုပ်လုံး ပေါ်လာခဲ့သလို၊ နတ်ဘုရား တု ရုပ်သေး ရဲ့ ဘေးမှာလည်း တစ်ပြိုင်နက်တည်း မှာတင် ပိတ်ဆို့သွားခဲ့တော့သည်။

နောက်ထပ် တစ်စက္ကန့် မှာတင်၊ နတ်ဘုရား တု ရုပ်သေး လည်း ထို ဧရာမ ပိုက်ကွန်ကြီး ထဲမှာ ရွှေရောင် ပုံရိပ် တွေ ရဲ့ တစ်ခုပြီးတစ်ခု တိုက်ခိုက်ခြင်း ကို ခံလိုက်ရပြီးနောက်၊ သူ့ရဲ့ ကံကြမ္မာ ကို သူ မထိန်းချုပ်နိုင်တဲ့ အရုပ် တစ်ရုပ် လိုမျိုး ဟိုဘက် ဒီဘက် ကို လွင့်ထွက်နေခဲ့တော့သည်။ သူ က ရွှေရောင် ပိုက်ကွန် နဲ့ ထိမိတိုင်း မှာတင် အနောက်ဘက် ဆီကို ပြန်ပြီး လွင့်ထွက်သွားခဲ့ရတာ ဖြစ်တာ ဖြစ်တာ ကြောင့် ဘာမှ မလုပ်နိုင်တဲ့ ပုံစံ ပေါ်နေခဲ့သည်။

အမည်းရောင် ဝတ်စုံ ဝတ်ထားတဲ့ လူငယ် ရဲ့ မျက်နှာပေါ်မှာ အေးစက်စက် အပြုံး တစ်ခု ပေါ်လာခဲ့သလို၊ သူ က တခြားသော ဂါထာ တစ်ခု ကို ပြောင်းလဲလိုက်ရာ ပိုက်ကွန် ထဲက ရွှေရောင် ပုံရိပ် တွေ အကုန်လုံး လည်း တစ်ခု ကလွဲရင် ကျန်တာ တွေ အကုန် ပျောက်ကွယ်သွားခဲ့ကြတော့သည်။ အဲ့ဒီ နောက်ဆုံး ကျန်နေခဲ့တဲ့ ရွှေရောင် ပုံရိပ် လည်း နတ်ဘုရား တု ရုပ်သေး ရဲ့ ဘေးပတ်ပတ်လည် မှာ မိုးကြိုး တစ်လုံး လိုမျိုး အကြိမ်ပေါင်း များစွာ ပတ်ပြီး ပျံသန်းလိုက်ပြီးနောက် မှာတော့ အမည်းရောင် ဝတ်စုံ ဝတ်ထားတဲ့ လူငယ် ဆီသို့ ပြန်ပြီး ပျံသန်းသွားခဲ့တော့သည်။

နတ်ဘုရား တု ရုပ်သေး လည်း အမည်းရောင် ဝတ်စုံ ဝတ်ထားတဲ့ လူငယ် ရဲ့ အရှေ့ ပေ ၁၀ ခန် အကွာကို ဆွဲခေါ်ခြင်း ခံလိုက်ရသလို၊ တောက်ပလှတဲ့ ရွှေရောင် ကြိုး လိုမျိုး အရာ တစ်ခု နဲ့လည်း လုံးဝ ချည်နှောင်ခြင်း ခံထားရသလို မလှုပ်မယှက် ဖြစ်နေခဲ့သည်။

အခု မှသာ အဲ့ဒီ ကြိုး လိုမျိုး အရာ ကတော့ တခြား မဟုတ်ဘဲ ဧရာမ နတ်ဆိုး ဖားကြီး ရဲ့ လျှာ ဆိုတာ ကို လူတိုင်း သတိထားမိလိုက်ကြတော့သည်။

ဒီ လျှာ ကတော့ ရွှေရောင် ဖြစ်နေရုံ သာမကဘဲ၊ လျှာ ရဲ့ မျက်နှာပြင် ပေါ်က စုပ်ခွက် တွေ ပေါ်မှာလည်း ရွှေရောင် စာသား တွေ ပေါ်လာခဲ့ပြီးတော့ ပုံစံ များစွာ ဖြစ်ပေါ်နေခဲ့ကြတာ ပင်။ ထို စာသား တွေ လည်း ခပ်မှိန်မှိန် ရွှေရောင် အလင်းတန်း တွေ နဲ့ လင်းလက်နေခဲ့ကြရာ ကြည့်ရတာ တော့ ရတနာ တစ်ခု လိုမျိုး ပဲ ပင်။

"မိုက်မဲတဲ့ ကောင်! မင်း ဆီမှာ တခြား ဘာ လှည့်ကွက် တွေ ရှိသေးလဲ? ဒါပဲ ရှိတာ ဆိုရင်တော့ မင်း အခု သေဖို့ ပြင်ထားလိုက်တော့!" ဟု နတ်ဆိုး ဘိုးဘေး ရွှေယန် က ရယ်မောလိုက်သလို ဧရာမ ရွှေရောင် လျှာ ကြီး လည်း ရုတ်တရက် ပဲ တင်းကျပ် သွားခဲ့ရာ နတ်ဘုရား တု ရုပ်သေး ရဲ့ ခန္ဓာကိုယ် ကနေ ကွဲအက်သံ တွေ က ကျယ်လောင်စွာ ထွက်ပေါ်လာခဲ့တော့သည်။

ကြည့်ရတာ တော့ သူ က သူ့ရဲ့ နတ်ဆိုး ပုံရိပ် ရဲ့ ရွှေရောင် လျှာကြီး ကို အသုံးပြုပြီး ဒီ နတ်ဘုရား တု ရုပ်သေး ကို အပိုင်းပိုင်း ဖြစ်အောင် ချေဖျက်ပစ်ဖို့ ကြံစည်နေတဲ့ ပုံ ပင်။

နတ်ဘုရား တု ရုပ်သေး ရဲ့ ခန္ဓာကိုယ် ကတော့ ဝိညာဉ် ပေါင်းစည်းခြင်း အဆင့် ရှိတဲ့ သူတစ်ယောက်ရဲ့ ခန္ဓာကိုယ် ထက် မလျော့ဘူး ဆိုပေမယ့်လည်း၊ အခု မှာတော့ ရွှေရောင် လျှာ ရဲ့ ရစ်ပတ်မှု အောက်မှာတင် ပျက်စီးတော့မယ့် အတိုင်း ပင်။

ဒါပေမယ့်လည်း၊ အဲ့ဒီ အချိန် မှာတင် ထိတ်လန့်သွားတာ မျိုး မဟုတ်ဘဲ နတ်ဘုရား တု ရုပ်သေး ရဲ့ မျက်နှာပေါ်မှာတော့ လှောင်ပြုံး တစ်ခု ပေါ်လာခဲ့တော့သည်။

> Source: https://novelsonline.org/a-record-of-a-mortals-journey-to-immortality/chapter-2098
> Pulled as original English (novelsonline).
