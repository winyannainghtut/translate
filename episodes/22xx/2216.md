# ဘူးသီးနက် မြို့

နတ်ဆိုး အမျိုးသမီးက ပထမဆုံး ရောက်လာသူ ဖြစ်ပြီး သူမ အနေနဲ့ အနား အရမ်းကပ် မလာရဲတာကြောင့် ပေ ၇၀ လောက် အကွာကနေ ရိုသေစွာ နှုတ်ဆက်လိုက်ပါတယ် "ကျမတို့ အသက်ကို ကယ်တင်ပေးတဲ့ အတွက် ကျေးဇူးတင်ပါတယ် စီနီယာတို့"

သူမရဲ့ ဝိညာဉ် အာရုံနဲ့ ဟန်လိ တို့ သုံးယောက်ရဲ့ ကျင့်ကြံခြင်း အဆင့်တွေကို လုံးဝ အာရုံမခံနိုင်တာကြောင့် သူမ အနေနဲ့ ပိုလို့တောင် ရိုသေတဲ့ ပုံစံမျိုး ပြုမူလာတာပါ။

"ခင်ဗျားတို့က ဘယ်သူတွေလဲ၊ ပြီးတော့ အနီးဆုံး မြို့က ဘယ်မှာလဲ" ဟန်လိက တိုတိုတုတ်တုတ် မေးလိုက်ပါတယ်။

"ကျမတို့က ဖရိုဖရဲ တိမ်တိုက် တောင် (Chaotic Cloud Mountain) က သလင်းကျောက် ရှာဖွေသူတွေပါ၊ အနီးဆုံး မြို့က ဘူးသီးနက် မြို့ (Black Gourd City) ပါ။ စီနီယာ အဲဒီကို သွားချင်တယ် ဆိုရင် ကျမတို့ လမ်းပြပေးပါရစေ" နတ်ဆိုး အမျိုးသမီးက ပြန်ဖြေပါတယ်။

"ဘူးသီးနက် မြို့? ကျုပ် တစ်ခါမှ မကြားဖူးဘူး။ ခင်ဗျားတို့ လမ်းပြစရာ မလိုပါဘူး၊ ဒီဧရိယာ မြေပုံသာ ကျုပ်ကို ပေးပါ" ဟန်လိက ညွှန်ကြားလိုက်ပါတယ်။

"ကျမဆီမှာ ဒီအနီးနား တဝိုက် အသေးစိတ် မြေပုံ ရှိပါတယ်၊ စီနီယာ့ကို ပေးအပ်ရတာ ကျမ အတွက် ဂုဏ်ယူစရာပါ" နတ်ဆိုး အမျိုးသမီးက ပြောရင်း လက်နှစ်ဖက်နဲ့ အနက်ရောင် ကျောက်ပြား အပိုင်းအစ တစ်ခု ကမ်းပေးလိုက်ပါတယ်။

ဟန်လိ ခေါင်းညိတ်လိုက်ပြီး ကျောက်ပြား အပိုင်းအစကို လှမ်းယူကာ သူ့ဝိညာဉ် အာရုံ ထည့်သွင်းလိုက်ရာ သူ့မျက်နှာပေါ်မှာ ကျေနပ်တဲ့ အမူအရာ တစ်ခု ပေါ်လာပါတယ်။

ဒီအချိန်မှာ တခြား နတ်ဆိုး သက်ရှိတွေလည်း ရောက်ရှိလာကြပြီး အားလုံးက စိုးရိမ်တကြီး တိတ်ဆိတ်စွာ ရပ်နေကြပါတယ်။

"ခုနက ခင်ဗျား ပြောတဲ့ ပင်စည် ဖောက်ထွင်း ပိုးကောင်တွေ က ဘာလဲ။ ကျုပ်တို့ နတ်ဆိုး နယ်မြေမှာ အဲဒီလို ပိုးကောင်မျိုး ရှိတာ ကျုပ် မမှတ်မိဘူး၊ ပြီးတော့ သူတို့ရဲ့ အော်ရာတွေက သာမန် နတ်ဆိုး ပိုးကောင်တွေနဲ့ နည်းနည်း ကွာခြားနေတယ်" ဟန်လိက မေးရင်း ကျောက်ပြား အပိုင်းအစကို သိမ်းလိုက်ပါတယ်။

"စီနီယာ ဒီ ပင်စည် ဖောက်ထွင်း ပိုးကောင်တွေ အကြောင်း မသိဘူးလား" နတ်ဆိုး အမျိုးသမီးက တွန့်ဆုတ်တဲ့ အမူအရာနဲ့ မေးလိုက်ရာ တခြား နတ်ဆိုး သက်ရှိတွေကြား လှုပ်လှုပ်ရှားရှား ဖြစ်သွားပေမယ့် ဘယ်သူမှ ဘာမှ ဝင်မပြောရဲကြပါဘူး။

"ကျုပ်က လွန်ခဲ့တဲ့ ရာစုနှစ် အနည်းငယ် အတွင်း တံခါးပိတ် ကျင့်ကြံနေခဲ့တာလေ၊ အဲဒါကြောင့် ကျုပ် မသိတာ အရမ်း ထူးဆန်းလို့လား" ဟန်လိ ပြန်မေးလိုက်ပါတယ်။

"သြော်၊ ဒါဆို စီနီယာ မသိတာ မဆန်းပါဘူး။ ဒီပိုးကောင်တွေက လွန်ခဲ့တဲ့ ရာစုနှစ် အတွင်းမှ ပေါ်လာတာပါ၊ ပြောကြတာတော့ သူတို့က မူလက သာမန် နတ်ဆိုး ပိုးကောင်တွေပဲ တဲ့၊ ဒါပေမဲ့ အကြောင်းရင်း တစ်စုံတစ်ရာကြောင့် ရုတ်တရက် အခုလို ပုံစံမျိုးကို ဗီဇ ပြောင်းလဲသွားကြတာ။ ဒီ ပင်စည် ဖောက်ထွင်း ပိုးကောင်တွေက လက်ရှိ နတ်ဆိုး နယ်မြေ တစ်ခုလုံးကို ဖျက်ဆီးနေကြတာ၊ မြို့လုံးကျွတ် ဒီပိုးကောင်တွေ လက်ချက်နဲ့ သတ်ဖြတ်ခံလိုက်ရတဲ့ ဇာတ်လမ်းတွေတောင် ရှိတယ်။ ရလဒ် အနေနဲ့ ကျမတို့ နတ်ဆိုး နယ်မြေမှာ မငြိမ်မသက်မှုတွေ အများကြီး ဖြစ်ပေါ်နေပြီး လူတိုင်း အမြဲတမ်း ကြောက်လန့်နေကြရတယ်" နတ်ဆိုး အမျိုးသမီးက ရှင်းပြပါတယ်။

"အို? ဘိုးဘေး သုံးပါး နဲ့ တခြား မြင့်မြတ်သော ဘိုးဘေးတွေ (Sacred Ancestors) က ဒီပိုးကောင်တွေကို သုတ်သင်ဖို့ ဝင်မပါကြဘူးလား။ သူတို့က သာမန် နတ်ဆိုး ပိုးကောင်တွေထက် ပိုစွမ်းအားကြီးတာ မှန်ပေမယ့် မြင့်မြတ်သော ဘိုးဘေးတွေ ဆိုရင် အလွယ်တကူ သတ်ဖြတ်နိုင်မှာပါ" ဟန်လိ မေးလိုက်ပါတယ်။

"ကျမရဲ့ နိမ့်ပါးတဲ့ ကျင့်ကြံခြင်း အဆင့်နဲ့ ဆိုရင် ဘိုးဘေးတွေ နဲ့ မြင့်မြတ်သော ဘိုးဘေးတွေ ဘာလုပ်နေလဲ ဆိုတဲ့ သတင်းအချက်အလက် ကျမဆီ မရောက်နိုင်ပါဘူး။ ကျမ သိတာကတော့ ပိုးကောင်တွေ သောင်းကျန်းလွန်းတဲ့ နေရာ အချို့မှာ မြင့်မြတ်သော ဘိုးဘေး အနည်းငယ် ဝင်ပါခဲ့ကြတယ် ဆိုတာလောက်ပါပဲ။ ကျန်တဲ့ မြင့်မြတ်သော ဘိုးဘေးတွေ နဲ့ ဘိုးဘေး သုံးပါး စလုံးကတော့ တပြိုင်နက်တည်း ပျောက်ဆုံးသွားသလိုပါပဲ" နတ်ဆိုး အမျိုးသမီးက ခဏတာ တွန့်ဆုတ်ပြီးနောက် ပြန်ဖြေပါတယ်။

"မြင့်မြတ်သော ဘိုးဘေး အားလုံး ပျောက်ဆုံးနေကြတယ် ဟုတ်လား။ ဒါ ဘယ်တုန်းက ဖြစ်ပွားခဲ့တာလဲ" ဟန်လိက သူသိချင်တာ ဆက်မေးပါတယ်။

"တိကျတဲ့ အချိန်တော့ ကျမ မပြောနိုင်ပါဘူး၊ ဒါပေမဲ့ ပထမဆုံး ပင်စည် ဖောက်ထွင်း ပိုးကောင်တွေ စပေါ်လာတဲ့ အချိန်နဲ့ တိုက်ဆိုင်နေပုံ ရပါတယ်" နတ်ဆိုး အမျိုးသမီးက ရိုသေစွာ ပြန်ဖြေပါတယ်။

"ကောင်းပြီ၊ ဒါ ကျုပ် သိလိုသမျှပါပဲ၊ ခင်ဗျားတို့ သွားလို့ ရပါပြီ" ဟန်လိက ဂရုမစိုက်တဲ့ ပုံစံနဲ့ ပြောလိုက်ပါတယ်။

နတ်ဆိုး အမျိုးသမီး ဒါကို ကြားတော့ အတော်လေး စိတ်သက်သာရာ ရသွားပြီး ရိုသေတဲ့ အသံနဲ့ ပြောလိုက်ပါတယ် "ဟုတ်ကဲ့ပါ၊ ကျမတို့ သွားခွင့်ပြုပါဦး စီနီယာ"

အဲဒီနောက် သူမ အမြန် ထွက်ခွာသွားပြီး တခြား နတ်ဆိုး သက်ရှိတွေလည်း ဟန်လိ တို့ သုံးယောက်ကို ရိုသေစွာ ဦးညွှတ်ပြီးနောက် ကမန်းကတန်း လိုက်ပါသွားကြပါတယ်။

သူတို့ ထွက်ခွာသွားပြီးနောက် ငွေလမင်းက သက်ပြင်းချလိုက်ပါတယ် "ကြည့်ရတာ မဟာ တက်လှမ်းခြင်း အဆင့် သက်ရှိတွေ အားလုံး တကယ်ပဲ ဒုက္ခ တစ်ခုခု ကြုံတွေ့နေရပုံပဲ။ မဟုတ်ရင် ရှေးဟောင်း နတ်ဆိုး နယ်မြေရဲ့ အခြေအနေက ဒီလောက် ဆိုးရွားမှာ မဟုတ်ဘူး"

"လက်ရှိ အခြေအနေက တကယ်ပဲ အတော်လေး ဆိုးရွားနေတယ်၊ ဒါပေမဲ့ ဘာတွေ ဖြစ်ပျက်နေလဲ ဆိုတာ အတိအကျ သိချင်ရင် ကျုပ်တို့ ထပ်ပြီး စုံစမ်းဖို့ လိုလိမ့်မယ်။ ဘူးသီးနက် မြို့ မှာ နတ်ဆိုး သခင်တွေ (devilish lords) ရှိလောက်တယ်၊ သူတို့ ဆိုရင် မြင့်မြတ်သော ဘိုးဘေးတွေ နဲ့ ကျုပ်တို့ ဝိညာဉ် နယ်မြေက မဟာ တက်လှမ်းခြင်း အဆင့် သက်ရှိတွေ အကြောင်း တစ်ခုခု သိလောက်မှာပါ" ဟန်လိက လေးနက်တဲ့ အမူအရာနဲ့ ပြောလိုက်ပါတယ်။

ငွေလမင်း ပြုံးလိုက်ပြီး ပြန်ဖြေပါတယ် "အစ်ကိုကြီး ဟန် ပြောတာ မှန်ပါတယ်၊ ဒါဆို ဘူးသီးနက် မြို့ကို သွားကြတာပေါ့"

"ဟဲဟဲ၊ အဲဒီ မတိုင်ခင် ကျုပ် လုပ်စရာ တစ်ခု ရှိသေးတယ်" ဟန်လိက ရယ်မောလိုက်ပြီး လက်တစ်ဖက် ဝှေ့ယမ်းကာ မီးခိုးရောင် အလင်းတန်း တစ်ခု ထုတ်လွှတ်လိုက်ရာ အထဲမှာ ဧရာမ မီးခိုးရောင် ပိုးကောင်ကြီး တစ်ကောင် ပါလာပါတယ်။

ဒါက ခုနက သူဖမ်းထားတဲ့ ခေါင်းနှစ်လုံး ပင်စည် ဖောက်ထွင်း ပိုးကောင် ကလွဲပြီး တခြား မဟုတ်ပါဘူး။

ပိုးကောင်က နတ်ဘုရား အသွင်ပြောင်းခြင်း နောက်ဆုံး အဆင့် (late-Deity Transformation Stage) လောက် အော်ရာ ပိုင်ဆိုင်ပြီး ပိုးကောင် အုပ်စုထဲမှာ အရေးပါတဲ့ နေရာ တစ်ခု ယူထားတာ ထင်ရှားပါတယ်။

ပိုးကောင် ထွက်လာတာနဲ့ ထွက်ပြေးဖို့ ကြိုးစားတဲ့ အနေနဲ့ သူ့အတောင်ပံတွေကို အားကုန် ခတ်လိုက်ပါတယ်။

ဒါပေမဲ့ ဟန်လိက သူ့ရဲ့ ကြောက်မက်ဖွယ် အော်ရာကို ချက်ချင်း ထုတ်လွှတ်လိုက်ရာ ဧရာမ ပိုးကောင်ကြီးက ကြီးမားတဲ့ မမြင်ရတဲ့ အားတစ်ခုရဲ့ ရိုက်ချခြင်း ခံလိုက်ရပြီး မြေကြီးပေါ် ပြုတ်ကျသွားပါတယ်။

ဧရာမ ပိုးကောင်ကြီးရဲ့ ခေါင်းနှစ်လုံးက ပြင်းထန်စွာ ရုန်းကန်နေပေမယ့် သူ့ခန္ဓာကိုယ်က လုံးဝ မလှုပ်ရှားနိုင်တော့ဘဲ ကြောက်လန့်တကြား အော်သံတွေသာ ပြုလုပ်နိုင်ပါတော့တယ်။

ဟန်လိက အင်္ကျီလက်စွပ်ထဲက လက်တစ်ဖက် ထုတ်လိုက်ပြီး ဧရာမ ပိုးကောင်ကြီးရဲ့ ခေါင်းတစ်လုံးပေါ် ဖိလိုက်ရာ ဖောက်ထွင်းမြင်နိုင်တဲ့ အမျှင် ငါးချောင်း သူ့လက်ချောင်းထိပ်တွေကနေ ထွက်ပေါ်လာပြီး ပိုးကောင် ခေါင်းထဲ ဝင်ရောက် ပျောက်ကွယ်သွားပါတယ်။

ရုန်းကန်နေတဲ့ ပိုးကောင် ချက်ချင်း တုန်ခါသွားပြီး မြေကြီးပေါ်မှာ မလှုပ်မယှက် ငြိမ်ကျသွားကာ တစ်ချိန်တည်းမှာပဲ ဟန်လိ မျက်လုံး မှိတ်လိုက်ရာ သူ့ခန္ဓာကိုယ် တစ်ခုလုံး ဖျော့တော့တဲ့ ရွှေရောင် အလင်းတွေ ပေါ်လာပါတယ်။

သူက ဒီ ဧရာမ ပိုးကောင်ကြီး အပေါ် ဝိညာဉ် ရှာဖွေခြင်း နည်းစနစ် (soul search technique) အသုံးပြုနေတာပါ။

၁၅ မိနစ်လောက် ကြာပြီးနောက် ဟန်လိ မျက်လုံး ပြန်ဖွင့်လိုက်ပြီး ဖောက်ထွင်းမြင်နိုင်တဲ့ အမျှင်တွေကို ဧရာမ ပိုးကောင်ကြီး ခေါင်းထဲကနေ ပြန်ရုပ်သိမ်းလိုက်ရာ အလင်းမှုန်လေးတွေ အဖြစ် ပြိုကွဲသွားပါတယ်။

အဲဒီနောက် ဧရာမ ပိုးကောင်ကြီးရဲ့ ခေါင်းက အရွယ်အစား ကြီးလိုက် သေးလိုက် ဖြစ်ပြီး ရုတ်တရက် ပေါက်ကွဲသွားပါတယ်။

ဟန်လိ လက်တစ်ဖက် ထပ်ဝှေ့ယမ်းလိုက်ရာ မီးလုံး တစ်လုံး ထွက်ပေါ်လာပြီး ပိုးကောင် အလောင်းကို ပြာအဖြစ် ချက်ချင်း လောင်ကျွမ်းပစ်လိုက်ပါတယ်။

"သတင်းအချက်အလက် တစ်ခုခု ရလိုက်လား အစ်ကိုကြီး ဟန်" ငွေလမင်းက မေးလိုက်ပါတယ်။

"ဝမ်းနည်းစရာ ကောင်းတာက မရပါဘူး။ ဒီပိုးကောင်က အခြေခံ အကျဆုံး ဗီဇစိတ် (instincts) တွေပဲ ရှိပြီး ဉာဏ်ရည်ဉာဏ်သွေး မရှိဘူး၊ ဒါကြောင့် ကျုပ် ဘာမှ ရှာမတွေ့ဘူး" ဟန်လိက ခေါင်းခါရင်း ပြန်ဖြေပါတယ်။

"သြော်၊ အဲဒါ သိပ်တော့ မဆန်းပါဘူး။ ဒီ ပင်စည် ဖောက်ထွင်း ပိုးကောင်တွေက ဗီဇ ပြောင်းလဲလို့ ရုတ်တရက် အလွန် စွမ်းအားကြီးလာတာလေ၊ ဒါပေမဲ့ ဉာဏ်ရည်ဉာဏ်သွေး ရဖို့က သိပ်မလွယ်ကူဘူး၊ ဒါ ကျုပ်တို့ အတွက် သတင်းကောင်းပါပဲ" ငွေလမင်းက ပြုံးပြီး ပြောလိုက်ပါတယ်။

"မှန်တယ်။ ပင်စည် ဖောက်ထွင်း ပိုးကောင်တွေက အခြေခံ ဗီဇစိတ် အပေါ်ပဲ မှီခိုနေကြတာ ဆိုရင် သူတို့ ဘယ်လောက်ပဲ များများ ကျုပ်တို့ အတွက် ခြိမ်းခြောက်မှု မရှိနိုင်ပါဘူး။ ဘူးသီးနက် မြို့ကို သွားကြစို့၊ အဲဒီမှာ သတင်းအချက်အလက် အချို့ ရနိုင်မယ်လို့ ကျုပ် ယုံကြည်တယ်" ဟန်လိ ပြန်ဖြေပါတယ်။

အဲဒီလိုနဲ့ သူတို့ သုံးဦး လေထဲ ပျံတက်ပြီး မြောက်ဘက်ဆီ ဦးတည်သွားကြပါတယ်။

သုံးရက် ကြာပြီးနောက် ဟန်လိ တို့ သုံးယောက် အနက်ရောင် ရွှံ့တွေ ပြည့်နှက်နေတဲ့ ကုန်းမြင့် ဒေသ တစ်ခုထဲ ဝင်ရောက်လာကြပြီး နောက်ထပ် နာရီ အနည်းငယ် ပျံသန်းပြီးနောက် ကီလိုမီတာ ၂၀၀ လောက် ကျယ်ဝန်းတဲ့ အနက်ရောင် မြို့ကြီး တစ်မြို့ အဝေးမှာ ပေါ်လာပါတယ်။

ဒါက ဘူးသီးနက် မြို့ ကလွဲပြီး တခြား မဟုတ်ပါဘူး။

ဒါပေမဲ့ မြို့တစ်ခုလုံးကို နောက်ထပ် မီးခိုးရောင် ပိုးကောင် ပင်လယ်ကြီး တစ်ခုက အရပ်မျက်နှာ အနှံ့ ဝန်းရံထားပြီး အဆုံးအစ မမြင်နိုင်အောင်ပါပဲ။ တိုက်ပွဲ အသံတွေကိုလည်း အလွန် ဝေးတဲ့ နေရာကနေတောင် ကြားနိုင်ပါတယ်။

ဒီ ပင်စည် ဖောက်ထွင်း ပိုးကောင် ပင်လယ်ကြီးက ကောင်းကင် တစ်ခုလုံး နီးပါး ဖုံးလွှမ်းထားပြီး ခုနက ဟန်လိ တွေ့ခဲ့တဲ့ ပိုးကောင် အုပ်စုလည်း အလွန် ကြီးမားပေမယ့် ဒီတစ်ခုနဲ့ ယှဉ်လိုက်ရင် ဘာမှ မဟုတ်တော့ပါဘူး။

လက်ရှိမှာ ဘူးသီးနက် မြို့ကို ဧရာမ ပန်းကန်လုံး မှောက်ထားသလိုမျိုး အနက်ရောင် အလင်း အတားအဆီး တစ်ခုက လွှမ်းခြုံထားပါတယ်။

အလင်း အတားအဆီးရဲ့ လက်မတိုင်းမှာ ပိုးကောင်တွေ ပြည့်နှက်နေပြီး အတားအဆီးကို ောရူးသွပ်စွာ တိုက်ခိုက်နေကြပါတယ်။

အလင်း အတားအဆီး အတွင်းမှာတော့ ရေတွက်မရနိုင်တဲ့ နတ်ဆိုး သက်ရှိတွေက ပုံစံ အမျိုးမျိုး ရှိတဲ့ နတ်ဆိုး ရတနာတွေ၊ နတ်ဆိုး နည်းစနစ်တွေ အသုံးပြုပြီး ပိုးကောင်တွေကို ပြန်လည် တိုက်ခိုက်နေကြပါတယ်။

မြို့ကို တိုက်ခိုက်နေတဲ့ ပိုးကောင်တွေက သိသာထင်ရှားစွာ သိပ်မစွမ်းအားကြီးတာကြောင့် မြို့ထဲက နတ်ဆိုး သက်ရှိတွေရဲ့ တိုက်ခိုက်မှုအောက်မှာ အလျင်အမြန် သေဆုံးနေကြပါတယ်။

မြို့ထဲကနေ မိုးသည်းထန်စွာ ရွာသွန်းသလိုမျိုး မြှားတွေ ပျံထွက်လာပြီး ပိုးကောင် အများအပြားကို သုတ်သင်နေပါတယ်။

မြို့အလယ်ခေါင်မှာ အဆက်မပြတ် တုန်ခါနေတဲ့ မြင့်မားတဲ့ မျှော်စင် ရာချီ ရှိပြီး အဲဒီ ပတ်လည်မှာ မိုးကြိုးတွေ လက်နေပါတယ်။ အနက်ရောင် မိုးကြိုးတန်း ရာချီ မျှော်စင်တွေဆီကနေ အဆက်မပြတ် ထွက်ပေါ်လာပြီး ရေတွက်မရနိုင်တဲ့ အနက်ရောင် မိုးကြိုးမျှင်တွေ အဖြစ် ကွဲထွက်ကာ ပိုးကောင် အုပ်စု လိုက်ကို ပြာအဖြစ် လောင်ကျွမ်းပစ်လိုက်ပါတယ်။

မြို့ရဲ့ ကာကွယ်ရေး အစီအရင်တွေအောက်မှာ နတ်ဆိုး သက်ရှိတွေ အနေနဲ့ စိတ်ကြိုက် တိုက်ခိုက်နိုင်ပြီး အသာစီး ရနေပုံ ပေါက်ပါတယ်။

ဒါပေမဲ့ ဟန်လိရဲ့ မျက်လုံးထဲ အပြာရောင် အလင်း တစ်ချက် လက်ခနဲ ဖြစ်သွားပြီးနောက် အခြေအနေ အမှန်ကို သူ သဘောပေါက်လိုက်ရာ သူ့မျက်မှောင် ချက်ချင်း အနည်းငယ် ကြုတ်သွားပါတယ်။

ဒီအချိန်တိုလေး အတွင်းမှာတင် မြို့အထက်က အနက်ရောင် အလင်း အတားအဆီးက အနည်းငယ် မှေးမှိန်သွားပြီး မြို့ထဲကနေ တိုက်ခိုက်နေကြတဲ့ နတ်ဆိုး သက်ရှိတွေ အားလုံး အခြေအနေ မကောင်းကြပါဘူး၊ သူတို့ရဲ့ မှော်စွမ်းအားတွေ အလွန်အကျွံ သုံးစွဲနေရပြီ ဆိုတာ သိသာပါတယ်။

ရုတ်တရက် မြို့ထဲက တုန်ခါသံတွေ ရပ်တန့်သွားပြီး မျှော်စင် အားလုံး မိုးကြိုး တိုက်ခိုက်မှုတွေ ရပ်သွားပါတယ်။
