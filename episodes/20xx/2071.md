# A Record of a Mortal’s Journey to Immortality - Chapter 2071

သူ့ရဲ့ လက်တစ်ဖက်လုံး ကတော့ ဧရာမ ရွှေရောင် လက်ကြီး တစ်ဖက် အဖြစ် ကြီးမားလာခဲ့ပြီး ပုတီးစေ့ ကို ဖမ်းဆုပ်လိုက်ရာ၊ သူ့ရဲ့ လက်ချောင်းတွေ ထဲကနေ ရွှေရောင် အလင်းတန်း တွေ လက်သွားခဲ့သလို သူ့ရဲ့ လက်ဖဝါး ထဲကနေလည်း ရွှေရောင် စာလုံး များစွာ ထွက်ပေါ်လာခဲ့သည်။

အဲ့ဒီ စာလုံး တွေ ကတော့ ပုတီးစေ့ ကို ချက်ချင်း ပဲ ဝန်းရံသွားခဲ့ပြီး ရွှေရောင် အလင်းလုံး တစ်ခု အဖြစ် အသွင်ပြောင်းသွားစေခဲ့သည်။

ဒါကို မြင်လိုက်ရချိန် မှာတော့ ဟန်လီ က ချက်ချင်း ပဲ မန္တန် တွေ ကို ရွတ်ဖတ်လိုက်ရာ၊ သူ့ရဲ့ လက်ချောင်း ထိပ် တွေ ကနေ ပါးလွှာလှတဲ့ ကြည်လင်နေတဲ့ အမျှင်တန်း တွေ ထွက်ပေါ်လာခဲ့ပြီး ရွှေရောင် အလင်းလုံး ထဲကို မျက်စိတစ်မှိတ် အတွင်း မှာ ပဲ ဝင်သွားခဲ့သည်။

နောက်တစ်စက္ကန့် မှာတော့၊ မမြင်ရသလောက် ပါးလွှာလှတဲ့ မီးခိုးရောင် ချီ (Qi) တစ်ခု ဟာ အဲ့ဒီ အမျှင်တန်း ကနေ တစ်ဆင့် ရွှေရောင် အလင်းလုံး ထဲကနေ ထွက်ပေါ်လာခဲ့ပြီး ဟန်လီ ရဲ့ လက်ထဲကို ရောက်ရှိလာခဲ့သည်။

ယင်းနောက် မှာတော့ ဟန်လီ က မျက်လုံး အစုံ ကို မှိတ်လိုက်ပြီး ဒီ ထူးခြားလှတဲ့ စွမ်းအင် ကို စတင်ပြီး သန့်စင်လိုက်တော့သည်။

ရွှေရောင် အလင်းတန်း တွေ က သူ့ရဲ့ ခန္ဓာကိုယ် ပေါ်မှာ လှည့်ပတ်နေခဲ့သလို သူ့ရဲ့ အရှိန်အဝါ ကလည်း ထူးခြားလှတဲ့ ပုံစံ နဲ့ အမျိုးမျိုး ပြောင်းလဲနေခဲ့သည်။

နာရီ အနည်းငယ် ကြာပြီးတဲ့နောက် မှာတော့ သူ က မျက်လုံးတွေ ကို ပြန်ဖွင့်လိုက်ရာ၊ မျက်လုံး ထဲမှာတော့ အလွန် ပဲ ဝမ်းသာနေတဲ့ အရိပ်အယောင် တွေ ပြည့်နှက်နေခဲ့သည်။ သူ့ရဲ့ မန္တန် စွမ်းအားတွေ ကတော့ အနည်းငယ် ဆိုသလို ထပ်မံ တိုးတက်လာခဲ့တာ ကို သူ ကတော့ သေချာ ခံစားလိုက်ရသည်။

"ဒါ ကတော့ အဲ့ဒီ ပြင်ပ နတ်ဆိုး သတ္တု (Foreign Devilish Metal) ထဲမှာ ရှိတဲ့ စွမ်းအင် နဲ့ အတူတူ ပဲ! တကယ်လို့ သာ ငါ က ဒီလိုမျိုး ပြင်ပ နတ်ဆိုး သတ္တု တွေ ကို ထပ်ပြီး ရှာတွေ့နိုင်မယ် ဆိုရင်တော့ ငါ့ရဲ့ မန္တန် စွမ်းအားတွေ ကို မဟာ တက်လှမ်းခြင်း အဆင့် (Grand Ascension Stage) အထိ မြှင့်တင်ဖို့ ဆိုတာ ကလည်း မဖြစ်နိုင်တာ မဟုတ်ဘူး! အဲ့ဒါ ဆိုရင်တော့ ငါ က နှစ်ပေါင်း ၁၀၀၀ ကျော် ခန့် ကြာမယ့် ပင်ပန်းလှတဲ့ ကျင့်ကြံခြင်း တွေကို ချန်လှပ်ထားနိုင်မှာ ပါ။ ကြည့်ရတာ တော့ အခွင့်အရေး ရမယ် ဆိုရင်တော့ Blue Waterfall Lake (အပြာရောင် ရေတံခွန် ကန်) ဆီကို သွားရဦးမယ် ထင်တယ်၊" ဟု ဟန်လီ က သူ့ဘာသာသူ ရေရွတ်လိုက်သည်။

ခဏ မျှ စဉ်းစားပြီးနောက် မှာတော့ ဟန်လီ က လက်ညှိုး တစ်ဖက် ကို ထုတ်လိုက်ရာ၊ အစိမ်းရောင် ချီ တစ်ခု ဟာ သူ့ရဲ့ လက်ညှိုး ထိပ် ကနေ အတင်းအကြပ် ထွက်ပေါ်လာခဲ့သည်။

"မျှော်လင့်ထားတဲ့ အတိုင်း ပဲ၊ ဒီ စွမ်းအင် ကလည်း ပေါ်လာခဲ့တာ ပဲ။ ကြည့်ရတာ တော့ ငါ့မှာ ဒါကို ငါ့ရဲ့ ဒုတိယ မူလ ဝိညာဉ် ထဲမှာ ပဲ ချိပ်ပိတ်ထားဖို့ ကလွဲပြီး တခြား နည်းလမ်း မရှိဘူး ထင်တယ်၊" ဟု ဟန်လီ က မျက်မှောင်ကြုတ်ရင်း စဉ်းစားနေခဲ့သည်။

သူ သန့်စင်လိုက်တဲ့ မီးခိုးရောင် ချီ ပမာဏ ဟာ သလင်းလုံး တစ်ခုလုံး မှာ ရှိတဲ့ စွမ်းအင် ရဲ့ ၁၀ ရာခိုင်နှုန်း တောင် မပြည့်သေးပေ; တကယ်လို့ သာ သူ က ဒီ သလင်းလုံး မှာ ရှိတဲ့ စွမ်းအင် အကုန်လုံး ကို သန့်စင်နိုင်မယ် ဆိုရင်တော့ သူ့ရဲ့ မန္တန် စွမ်းအားတွေ ကို ၁၀ ရာခိုင်နှုန်း ကျော် အထိ တိုးတက်စေမှာ ပင်!

ဒါပေမယ့်လည်း ဟန်လီ က ဘေးကင်းဖို့ အတွက် စွမ်းအင် အကုန်လုံး ကို တစ်ခါတည်း သန့်စင်ဖို့ မဆုံးဖြတ်ခဲ့ပေ။ အဲ့ဒီ အစား သူ က အချိန် နှစ်ပတ် ခန့် ယူပြီး တစ်စစ ချင်းစီ သန့်စင်ဖို့ စိတ်ကူးထားခဲ့သလို၊ သန့်စင်မှု တစ်ခု စီ ကြားမှာလည်း သူ့ရဲ့ အခြေခံ အုတ်မြစ် တွေ ခိုင်မာအောင် လုပ်ဆောင်သွားမှာ ပင်။ ဒါ မှ သာ မန္တန် စွမ်းအားတွေ အလွန်အမင်း မြန်မြန်ဆန်ဆန် တိုးတက်လာတာ ကြောင့် ဖြစ်လာနိုင်မယ့် ဆိုးကျိုးတွေ ကို တားဆီးနိုင်မှာ ဖြစ်သည်။

ဘာပဲ ဖြစ်ဖြစ် ပါ၊ ဒီ တစ်ခေါက် သူ ရရှိလိုက်တဲ့ ထူးခြားလှတဲ့ စွမ်းအင် ကတော့ အရင် တစ်ခေါက် ကထက် အဆ ၁၀ ကျော် ခန့် ပိုပြီး များပြားလှတာ မို့လို့ ပင်။

ဒီလို ဆုံးဖြတ်ပြီးတဲ့နောက် မှာတော့ ဟန်လီ က လက်ကို ဝှေ့ယမ်းလိုက်ရာ ရွှေရောင် နဲ့ ငွေရောင် တာလိစမန် (talisman) ၁၂ ခု ခန့် ထွက်ပေါ်လာခဲ့ပြီး၊ အဲ့ဒီ အရာတွေ က ရွှေရောင် အလင်းလုံး ကို ကပ်သွားခဲ့ကာ အဲ့ဒါ ကို သေချာ ချိပ်ပိတ်လိုက်တော့သည်။

ယင်းနောက် မှာတော့ သူ က အဖြူရောင် ပုလင်းငယ် တစ်လုံး ကို ထုတ်လိုက်ရင်း အသာအယာ လှုပ်လိုက်ရာ အရောင်ငါးမျိုး အလင်းတန်း တွေ ထွက်ပေါ်လာခဲ့ပြီး ရွှေရောင် အလင်းလုံး ကို ဝန်းရံသွားစေခဲ့သည်။

အဲ့ဒီ နောက်မှာတော့ သူ က ပုလင်းငယ် ကို သိမ်းလိုက်ပြီး တရားထိုင်တဲ့ အခြေအနေ ထဲကို ပြန်လည် ဝင်ရောက်သွားခဲ့တော့သည်။

နောက်ထပ် နှစ်ပတ် ခန့် ကာလ အတွင်း မှာတော့ ဟန်လီ က အဆောက်အအုံ ထဲမှာ ပဲ ရှိနေခဲ့ရင်း သလင်းလုံး ထဲမှာ ရှိတဲ့ စွမ်းအင် တွေ အကုန်လုံး ကို မန္တန် စွမ်းအားတွေ အဖြစ် ပြောင်းလဲပစ်လိုက်နိုင်ခဲ့ရာ သူ့ရဲ့ ကျင့်ကြံခြင်း အဆင့် ကတော့ တကယ် ကို သိသိသာသာ တိုးတက်လာခဲ့ရသည်။

ယင်းနောက် ရက်အနည်းငယ် အတွင်း မှာတော့ ဟန်လီ က Illusion Night City ရဲ့ နေရာ တော်တော်များများကို လှည့်ပတ် ကြည့်ရှုခဲ့ရင်း စာအုပ်တွေ နဲ့ ဒီ မြို့ရဲ့ ဒေသထွက် ပစ္စည်းတွေ ကို ဝယ်ယူခဲ့သည်။ သူ က Myriad Slave Tower (တစ်သောင်းသော ကျွန် အဆောက်အအုံ) ဆီကိုလည်း အကြိမ်ပေါင်း များစွာ သွားခဲ့ပြီးနောက် နောက်ဆုံးမှာတော့ Devil Crystal Puppets (နတ်ဆိုး သလင်း ရုပ်သေး) တွေ ရဲ့ သန့်စင်ခြင်း နည်းစနစ် ကို ဝယ်ယူနိုင်ခဲ့သည်။

အဲ့ဒီ ရုပ်သေး သန့်စင်ခြင်း နည်းစနစ် နဲ့ လဲလှယ်ဖို့ အတွက် သူ ကတော့ ထိပ်တန်း အဆင့် နတ်ဆိုး ရတနာ များစွာ နဲ့အတူ နတ်ဆိုး ကျောက်တုံး (devil stone) အမြောက်အမြား ကို ပေးခဲ့ရသော်လည်း သူ ကတော့ ဒါဟာ တန်တယ် လို့ ယူဆခဲ့သည်။

ဒီ ရုပ်သေး သန့်စင်ခြင်း နည်းစနစ် ကတော့ ဝိညာဉ် လောက (Spirit Realm) မှာ သူ တွေ့ခဲ့ဖူးတဲ့ အရာတွေ နဲ့ လုံးဝ ကွဲပြားလှတာ မို့လို့ ပင်။

ရုပ်သေး တွေ ကို အသက်သွင်းဖို့ အတွက် ဝိညာဉ် အာရုံ တွေ ထည့်သွင်းမယ့် အစား၊ ဒီ နတ်ဆိုး သလင်း ရုပ်သေး တွေ ကတော့ ကြိုတင် ပြင်ဆင်ထားတဲ့ အစီအရင် တွေ နဲ့ ရတနာ တွေ ကနေ တစ်ဆင့် အသက်ဝင်တာ ပင် ဖြစ်သည်။ ဒါကြောင့် အနိမ့်ဆုံး အဆင့် ရှိတဲ့ ကျင့်ကြံသူတွေ တောင်မှ အလွန် ပဲ အစွမ်းထက်လှတဲ့ နတ်ဆိုး သလင်း ရုပ်သေး တွေ ကို လွယ်လွယ်ကူကူ ထိန်းချုပ်နိုင်မှာ ဖြစ်သည်။ ဒါ့အပြင် ထိန်းချုပ်နိုင်တဲ့ ရုပ်သေး အရေအတွက် မှာလည်း ကန့်သတ်ချက် မရှိတာ ကြောင့် အနိမ့်စား နတ်ဆိုး ဖြစ်တည်မှု တွေ တောင်မှ ဒီ ရုပ်သေး စစ်တပ် ကို အလွယ်တကူ ထိန်းချုပ်နိုင်မှာ ဖြစ်သည်။

ဟန်လီ လည်း ဒါကို ကြားလိုက်ရချိန် မှာ အတော်လေး အံ့သြသွားခဲ့သော်လည်း ကမ္ဘာပေါ်မှာတော့ ဘာမှ ပြီးပြည့်စုံတာ မရှိပါဘူး။

ဒီ နတ်ဆိုး သလင်း ရုပ်သေး တွေ မှာ အံ့သြစရာ ကောင်းလှတဲ့ အားသာချက် တွေ ရှိနေသော်လည်း အားနည်းချက် တွေ ကလည်း အများကြီး ရှိနေခဲ့ရာ၊ အထင်ရှားဆုံး တစ်ခု ကတော့ သူတို့ကို ဝိညာဉ် အာရုံ နဲ့ မထိန်းချုပ်နိုင်တာ ကြောင့် သူတို့ က သူတို့ရဲ့ အဓိက အစီအရင် တွေ ထဲမှာ ပါတဲ့ ရိုးရှင်းလှတဲ့ ညွှန်ကြားချက် တွေ ကိုပဲ လိုက်နာနိုင်တာ ပင်။

ရလဒ် အနေနဲ့ ကတော့ ဒီ ရုပ်သေး တွေ ရဲ့ တိုက်ခိုက်မှု ပုံစံ တွေ က အတော်လေး ရိုးရှင်းလှသလို ခန့်မှန်းရ လွယ်ကူနေခဲ့ကာ အခြားသော ရုပ်သေး တွေ ထက်လည်း အများကြီး ပိုပြီး အစွမ်းနည်းနေခဲ့သည်။

ဒါ့အပြင် ဒီ ရုပ်သေး တွေ ကို သန့်စင်ဖို့ ကလည်း အလွန် ပဲ ဒုက္ခများလှသလို ကုန်ကြမ်း ပစ္စည်းတွေ ကလည်း အလွန် ပဲ ဈေးကြီးလှသည်။ နတ်ဆိုး သလင်း ရုပ်သေး ရဲ့ အဆင့် က မြင့်လေလေ ကုန်ကျစရိတ် ကလည်း ပိုပြီး များလာလေလေ ဖြစ်သလို၊ ဟန်လီ ကို အတော်လေး စိတ်ပျက်စေတာ ကတော့ မြင့်မားလှတဲ့ ဈေးနှုန်း ပေးခဲ့ရသော်လည်း သူ ဝယ်ခဲ့တဲ့ နည်းစနစ် ကတော့ အနိမ့်စား နဲ့ အလယ်အလတ်စား ရုပ်သေး တွေ အတွက် ပဲ ဖြစ်နေတာ ပင်။ Myriad Slave Tower က နေရာလပ် ချိုးဖျက်ခြင်း အဆင့် ရှိတဲ့ လူကြီး နှစ်ယောက် ရဲ့ အဆိုအရ ဆိုရင်တော့ အဆင့်မြင့် နတ်ဆိုး သလင်း ရုပ်သေး တွေ ရဲ့ သန့်စင်ခြင်း နည်းလမ်း ကိုတော့ Myriad Slave Tower ရဲ့ အမြင့်ဆုံး အဆင့် ရှိတဲ့ နတ်ဆိုး သခင် လူကြီးတွေ ပဲ သိကြတာ ဖြစ်သလို အဲ့ဒါ ကိုလည်း မရောင်းဘူး လို့ သိရသည်။

ဒါ့အပြင် Myriad Slave Tower ကလည်း အဆင့်မြင့် နတ်ဆိုး သလင်း ရုပ်သေး တွေ ကို ရောင်းချတာမျိုး လုံးဝ မရှိသလောက် ရှားပါးလှသည်။

ဒါ ကတော့ ဟန်လီ အတွက် အတော်လေး စိတ်ပျက်စရာ ကောင်းလှသော်လည်း သူ ကတော့ ဒါကို အလေးအနက် မထားခဲ့ပေ။ တကယ်လို့ သာ သူ က ဒီ အဆင့်မြင့် နတ်ဆိုး သလင်း ရုပ်သေး တွေ ကို အမြောက်အမြား မပိုင်ဆိုင်နိုင်ဘူး ဆိုရင်တော့ သူ့ရဲ့ လက်ရှိ အစွမ်း နဲ့ ဆိုရင်တော့ ဒါတွေ က သိပ်ပြီး အသုံးမဝင်လှတာ မို့လို့ ပင်။ သူ က ဒီ ရုပ်သေး နည်းစနစ် ကို ဒီလောက် ဈေးကြီးပေးပြီး ဝယ်ခဲ့တာ ကတော့ သူ့ရဲ့ ကိုယ်ပိုင် ရုပ်သေး သန့်စင်ခြင်း ပညာ ကို တိုးတက်အောင် လုပ်ဖို့ အတွက် ကိုးကားဖို့ ပဲ ဖြစ်သည်။

ဒါကြောင့် ဟန်လီ လည်း ဒီ ရုပ်သေး နည်းစနစ် ကို လေ့လာဖို့ အတွက် ထပ်မံပြီး တရားစခန်း ဝင်ခဲ့ပြန်ရာ၊ ဒီ အတောအတွင်း မှာတော့ သူ က သူ့ရဲ့ စိတ်ကူးတွေ ကို စမ်းသပ်ဖို့ အတွက် အနိမ့်စား နတ်ဆိုး သလင်း ရုပ်သေး အချို့ ကို သန့်စင်ကြည့်ခဲ့ပြီး ရလဒ် အချို့ ကိုလည်း ရရှိခဲ့သည်။

ဒီနေ့ မှာတော့၊ သူ က သူ့ဘာသာသူ သန့်စင်ထားတဲ့ လက်လေးဖက် ပါတဲ့ နတ်ဆိုး သလင်း ရုပ်သေး တစ်ခု ကို စမ်းသပ်ဖို့ ပြင်နေတုန်း မှာတင်၊ သူ့ရဲ့ ခါး ဆီကနေ အဖြူရောင် အလင်းလုံး တစ်ခု ထွက်ပေါ်လာခဲ့ပြီး ပိုးလက်ကိုင်ပဝါ အဖြစ် အသွင်ပြောင်းသွားခဲ့သည်။

ဟန်လီ လည်း ဒါကို မြင်လိုက်ရချိန် မှာ အမူအရာ အနည်းငယ် ပြောင်းလဲသွားခဲ့ပြီးနောက် လက်ကို ဝှေ့ယမ်းလိုက်ရာ အပြာရောင် အလင်းတန်း တစ်ခု က လက်ကိုင်ပဝါ ဆီကို ရောက်သွားခဲ့သည်။

နောက်တစ်စက္ကန့် မှာတော့၊ လက်ကိုင်ပဝါ ရဲ့ မျက်နှာပြင် ပေါ်မှာ ငွေရောင် စာလုံး သေးသေးလေး တွေ ပေါ်လာခဲ့သည်။

ဟန်လီ က အဲ့ဒီ စာ ကို အလျှင်အမြန် ဖတ်လိုက်ပြီးနောက် လက်ကို ဝှေ့ယမ်းလိုက်ရာ လက်ကိုင်ပဝါ လည်း အဖြူရောင် အလင်းလုံး အဖြစ် သူ့ရဲ့ အင်္ကျီ လက်စ ထဲကို ပြန်ဝင်သွားခဲ့တော့သည်။

ယင်းနောက် မှာတော့ သူ က အဆောက်အအုံ ရဲ့ ပထမ ထပ် ဆီကို ဆင်းသွားခဲ့ရာ အဲ့ဒီ နေရာမှာတော့ ကျူးကော်အာ က စာအုပ် တစ်အုပ် ကို အာရုံစိုက်ပြီး ဖတ်နေတာ ကို တွေ့လိုက်ရသည်။ သူမ က ဟန်လီ ကို မြင်လိုက်ရတာ နဲ့ ချက်ချင်း ပဲ ထရပ်လိုက်ရင်း ရိုရိုသေသေ အရိုအသေ ပေးလိုက်သည်၊ "သခင်... ကျွန်မ ကို ဘာများ လုပ်ပေးစေချင်ပါသလဲ?"

"ပြီးခဲ့တဲ့ ရက်အနည်းငယ် အတွင်း က ငါ့ဆီကို ဘယ်သူမဆို လာတွေ့သေးလား?" ဟု ဟန်လီ က မေးလိုက်သည်။

"မရှိပါဘူး။ ကျွန်မ ဒီ နေရာမှာ ပဲ အမြဲတမ်း ရှိနေခဲ့တာ ပါ၊ ဘယ်သူမှ လာပြီး မတွေ့ခဲ့ပါဘူး သခင်၊" ဟု ကျူးကော်အာ က သေသေချာချာ ပဲ ပြန်ဖြေခဲ့သည်။

ဟန်လီ က ခေါင်းညိတ် ပြလိုက်သည်၊ "ကောင်းပြီ၊ ဒီမှာ ပဲ နေခဲ့; ငါ အပြင်ကို ခဏ သွားဦးမယ်။" အဲ့ဒီ နောက်မှာတော့ သူ က ကျူးကော်အာ ဘာမှ ပြန်မပြောနိုင်ခင် မှာတင် အဆောက်အအုံ ထဲကနေ ထွက်သွားခဲ့ရာ၊ သူမ ကတော့ နားမလည် နိုင်တဲ့ အမူအရာ နဲ့ ကြည့်နေခဲ့ရတော့သည်။

အဆောက်အအုံ ထဲကနေ ထွက်ပြီးတဲ့နောက် မှာတော့ ဟန်လီ က လမ်းပေါ်မှာ သားရဲ ဆွဲတဲ့ ရထား တစ်စင်း ကို ငှားလိုက်ပြီး မြို့ တံခါး ဆီကို သွားလိုက်တော့သည်။

နာရီ အနည်းငယ် ကြာပြီးတဲ့နောက် မှာတော့၊ ဟန်လီ က Illusion Night City နဲ့ ကီလိုမီတာ ရာနဲ့ချီ ဝေးကွာလှတဲ့ တောတောင် တစ်ခု ရဲ့ အထက် မှာ ပေါ်လာခဲ့သည်။

တောင် တစ်ခုလုံး ကိုတော့ အဖြူရောင် မြူနှင်းတွေ ဖုံးလွှမ်းထားခဲ့ရာ တောင်ပေါ်မှာ ဘာရှိလဲ ဆိုတာ ကို မြင်ဖို့ မဖြစ်နိုင်လှပေ။

ဟန်လီ က လက်ကို မြှောက်လိုက်ရာ မီးတောက်တွေ ထွက်ပေါ်လာခဲ့ပြီး မြူနှင်းတွေ ထဲကို ဝင်သွားခဲ့ရာ၊ ခဏ အကြာ မှာတော့ မြူနှင်းတွေ အောက်ကနေ အမျိုးသား တစ်ယောက် ရဲ့ အသံ ထွက်ပေါ်လာခဲ့သည်၊ "နှုတ်ဆက်ပါတယ် မိတ်ဆွေ ဟန်; ခင်ဗျား အထဲကို ဝင်လာနိုင်အောင် ကျွန်တော် အစီအရင် ကို ချက်ချင်း ပဲ ဖွင့်ပေးလိုက်ပါ့မယ်။"

အဲ့ဒီ နောက်မှာတော့ မြူနှင်း အလွှာ တွေ က လမ်းတစ်ခု ပေါ်လာအောင် ဖယ်ပေးလိုက်ရာ ဟန်လီ လည်း အပြာရောင် အလင်းတန်း တစ်ခု အဖြစ် အထဲကို တိုက်ရိုက် ပျံဝင်သွားခဲ့တော့သည်။

မြူနှင်း ထဲက လမ်း ကတော့ ပြန်ပြီး ပိတ်သွားခဲ့သလို၊ ဟန်လီ ကတော့ တောင်ထိပ် မှာ ရှိတဲ့ မြေလွတ် တစ်ခု မှာ ပေါ်လာခဲ့သည်။

သူ နဲ့ မနီးမဝေး မှာ ရှိတဲ့ ကျောက်တုံး ကြီး နှစ်တုံး ပေါ်မှာတော့ လူ နှစ်ယောက် ထိုင်နေခဲ့ကြရာ သူတို့ ကတော့ လုံ မိသားစု ခေါင်းဆောင် နဲ့ အဖိုးအို ဟွေ့ တို့ ပင် ဖြစ်သည်။

ဟန်လီ က သူတို့ နှစ်ယောက် ကို မြင်လိုက်ရချိန် မှာ မျက်လုံးတွေ ကျဉ်းမြောင်းသွားခဲ့ရပြီး၊ လုံ မိသားစု ခေါင်းဆောင် ရဲ့ မျက်နှာ က ဖြူဖျော့နေတာ ကို တွေ့လိုက်ရသလို အဖိုးအို ဟွေ့ ကလည်း ဒဏ်ရာတွေ နဲ့အတူ လက်တစ်ဖက် ပျောက်ဆုံးနေတာ ကို ပါ တွေ့လိုက်ရသည်။

"မိတ်ဆွေ ဟွေ့ ဘာဖြစ်ခဲ့တာလဲ? လမ်းမှာ အစွမ်းထက်လှတဲ့ ရန်သူ တွေ နဲ့ တွေ့ခဲ့လို့ လား?" ဟု ဟန်လီ က မျက်မှောင်ကြုတ်ရင်း မေးလိုက်သည်။

"အဲ့ဒါ ကတော့ ရှည်လျားလှတဲ့ ဇာတ်လမ်း တစ်ပုဒ် ပါပဲ၊ နောက်မှ ပဲ ပြောပြပါ့မယ် အစ်ကို ဟန်။ အခု အချိန် အထိ Illusion Night City ကို ရောက်နေတာ ခင်ဗျား တစ်ယောက်တည်း ပဲ လား?" ဟု လုံ မိသားစု ခေါင်းဆောင် က မေးလိုက်သည်။

"ခင်ဗျား က ခေါ်ယူရေး ရတနာ ကို သုံးလိုက်ပြီ ဆိုမှတော့၊ တခြား လူတွေ ရောက်မလာသေးဘူး ဆိုရင်တော့ အခု အထိ ကျွန်တော် တစ်ယောက်တည်း ပဲ ရှိနေဦးမှာ ပါ။ အနည်းဆုံး တော့ ကျွန်တော် တည်းနေတဲ့ စားသောက်ဆိုင် မှာတော့ တခြား လူတွေ ကို မတွေ့ရသေးပါဘူး၊" ဟု ဟန်လီ က မျက်မှောင်ကြုတ်ရင်း ပြန်ဖြေခဲ့သည်။

"ဒါ ဆိုရင်တော့ တခြား လူတွေ ရောက်လာမလား ဆိုတာ ကို ဒီမှာ ပဲ ခဏ လောက် စောင့်ကြည့်ကြတာ ပေါ့၊" ဟု လုံ မိသားစု ခေါင်းဆောင် က ခဏ မျှ တွေဝေပြီးနောက် ပြောလိုက်သည်။

ဟန်လီ ကလည်း ဒါကို ကန့်ကွက်ခြင်း မရှိဘဲ တခြား ကျောက်တုံး တစ်တုံး ပေါ်မှာ ဝင်ထိုင်လိုက်သည်။

အချိန် တွေ တဖြည်းဖြည်း နဲ့ ကုန်ဆုံးသွားခဲ့ပြီး နှစ်နာရီ ခန့် ကြာပြီးတဲ့နောက် မှာတော့၊ ဟန်လီ ရဲ့ အမူအရာ က အနည်းငယ် ပြောင်းလဲသွားခဲ့ပြီးနောက် သူ့ရဲ့ မျက်လုံးထဲမှာ အပြာရောင် အလင်းတန်း တွေ လက်သွားခဲ့ရင်း အပေါ်ကို မော့ကြည့်လိုက်သည်၊ "တစ်ယောက်ယောက် လာနေပုံ ရတယ်။"

လုံ မိသားစု ခေါင်းဆောင် ကလည်း ဒါကို ကြားလိုက်ရချိန် မှာ ထို ဘက်ကို လှမ်းကြည့်လိုက်သည်။

ခဏ အကြာ မှာတော့၊ သာယာလှတဲ့ အမျိုးသမီး အသံ တစ်ခု အပေါ်ကနေ ထွက်ပေါ်လာခဲ့သည်၊ "ကျွန်မ နောက်ကျသွားတာ ကို ခွင့်လွှတ်ပေးကြပါဦး မိတ်ဆွေတို့!"

အဲ့ဒီ အသံ ကတော့ ယေး (Ye) မိသားစု က အမျိုးသမီး ငယ်လေး ရဲ့ အသံ ပင် ဖြစ်သည်။

လုံ မိသားစု ခေါင်းဆောင် ကတော့ ဒီ အသံ ကို ကြားလိုက်ရချိန် မှာ အလွန် ပဲ ဝမ်းသာသွားခဲ့ရပြီးနောက် မြူနှင်းတွေ ကို ဖယ်ရှားလိုက်ရာ ကောင်းကင် ပေါ်ကနေ အလင်းတန်း တစ်ခု ဆင်းသက်လာခဲ့တော့သည်။

> Source: https://novelsonline.org/a-record-of-a-mortals-journey-to-immortality/chapter-2071
> Pulled as original English (novelsonline).
