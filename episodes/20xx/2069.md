# A Record of a Mortal’s Journey to Immortality - Chapter 2069

တစ်လ ခန့် ကြာပြီးတဲ့နောက် မှာတော့၊ Illusion Howl Desert (နတ်ဆိုး ဟိန်းသံ သဲကန္တာရ) ရဲ့ အစွန်း ဘက်ကနေ ပုတ်သင်ညို နဲ့ တူလှတဲ့ နတ်ဆိုး သတ္တဝါ များစွာ ပေါ်ထွက်လာခဲ့ပြီး၊ ပုတ်သင်ညို တစ်ကောင် စီ ပေါ်မှာတော့ လူ တစ်ယောက် စီ ထိုင်နေခဲ့ရာ၊ သူတို့ ကတော့ ဘိုင် မိသားစု ရဲ့ မိုင်းတွင်း ကနေ ပြန်လာကြတဲ့ ဟန်လီ တို့ အဖွဲ့ ပင် ဖြစ်သည်။

နတ်ဆိုး ဝိညာဉ် ကို လူထွားကြီး နဲ့ တခြား လူတွေ က သတ်ပစ်လိုက်ပြီ ဆိုတာ ကို ဟန်လီ သိလိုက်ရပြီးတဲ့နောက် မှာတော့၊ သူ နဲ့ ခရမ်းရောင် ဆံပင် ရှိတဲ့ အမျိုးသမီး တို့ လည်း နတ်ဆိုး သခင် သုံးယောက် နဲ့ သွားရောက် တွေ့ဆုံခဲ့ကြပြီး နောက်ဆုံးမှာတော့ နတ်ဆိုး ဝိညာဉ် ရဲ့ ရေသောက်မြစ် ကို ရှာတွေ့ခဲ့ကြသည်။ အဲ့ဒါ ကတော့ ကြီးမားလှတဲ့ မီးခိုးရောင် သလင်းကျောက် တစ်တုံး ဖြစ်သလို၊ အဲ့ဒီ အရာ က နတ်ဆိုး ဝိညာဉ် ပျက်စီးသွားတာ ကြောင့် ဝိညာဉ်ရေးရာ ဂုဏ်သတ္တိတွေ ပျောက်ဆုံးသွားခဲ့သော်လည်း အလွန် ပဲ ရှားပါးလှတဲ့ ရတနာ သန့်စင်ခြင်း ကုန်ကြမ်း ပစ္စည်း တစ်ခု ဖြစ်နေတာ မို့လို့ လူထွားကြီး က ချက်ချင်း ပဲ သိမ်းဆည်းလိုက်တော့သည်။

ဟန်လီ ကတော့ နတ်ဆိုး ဝိညာဉ် ကို ဘယ်လို သတ်လိုက်လဲ ဆိုတာ ကို အသေးစိတ် မမေးခဲ့သလို၊ နတ်ဆိုး သခင် သုံးယောက် ကလည်း သူ့ကို ပြောပြဖို့ စိတ်ကူး မရှိခဲ့ကြပေ။

နတ်ဆိုး ဝိညာဉ် ပျက်စီးသွားပြီး နောက်တစ်ရက် မှာတင် အဖွဲ့ က ပြန်လည် ထွက်ခွာခဲ့ကြပြီး အပြန် ခရီးလမ်း ကတော့ အတော်လေး ချောမွေ့နေခဲ့သည်။

လူတိုင်း သဲကန္တာရ ထဲကနေ ထွက်လိုက်တာ နဲ့ တစ်ပြိုင်နက် ဟန်လီ ကတော့ သူ့ရဲ့ ခန္ဓာကိုယ် က ပေါ့ပါးသွားသလို ခံစားလိုက်ရပြီး ပိတ်ပင်ခံထားရတဲ့ မန္တန် စွမ်းအားတွေ ကလည်း ချက်ချင်း ပဲ ပုံမှန် အတိုင်း ပြန်ဖြစ်သွားခဲ့သည်။

ဟန်လီ လည်း သူ့ရဲ့ ခန္ဓာကိုယ် ထဲမှာ ပြင်းထန်လှတဲ့ မန္တန် စွမ်းအားတွေ စီးဆင်းနေတာ ကို ခံစားလိုက်ရပြီး သက်ပြင်းချလိုက်မိသည်။ Illusion Howl Desert (နတ်ဆိုး ဟိန်းသံ သဲကန္တာရ) ထဲမှာ မန္တန် စွမ်းအားတွေ အပိတ်ခံထားရတာ ကတော့ တကယ် ကို မကောင်းလှတဲ့ ခံစားချက် ပါပဲ! ယင်းနောက် မှာတော့ သူ က နောက်တစ်ခါ ဒီ သဲကန္တာရ ထဲမှာ ဆယ်စုနှစ် များစွာ နေရဦးမယ် ဆိုတဲ့ အသိ ကြောင့် မျက်နှာ ပျက်သွားခဲ့ရသည်။

ကံကောင်းစွာ နဲ့ ပဲ ကိစ္စ ကတော့ အောင်အောင်မြင်မြင် နဲ့ ပြီးဆုံးသွားခဲ့သလို သူ ကလည်း အပို နတ်ဆိုး ပုတ်သင်ညို တစ်ကောင် ကို ရလိုက်ပါသေးသည်။ အခု သူ လုပ်ရမှာ ကတော့ လုံ မိသားစု က ခေါင်းဆောင် နဲ့ တခြား လူတွေ ရောက်လာဖို့ ကို စောင့်နေဖို့ ပဲ ဖြစ်သည်။

ဘိုင် မိသားစု ကလည်း သူတို့ ရဲ့ ရတနာ တိုက် ထဲကနေ ရတနာ သုံးခု ကို ရွေးချယ်ခွင့် ပေးမယ် လို့ ကတိပေးထားတာ မို့လို့ သူ ကတော့ ဒါကို အတော်လေး မျှော်လင့်နေခဲ့သည်။

မန္တန် စွမ်းအားတွေ ပြန်ရသွားပြီးတဲ့နောက် မှာတော့ နေရာလပ် ချိုးဖျက်ခြင်း အဆင့် ရှိတဲ့ သူတွေ အကုန်လုံး လည်း သူတို့ ရဲ့ အရှိန် ကို အများကြီး တိုးမြှင့်လိုက်နိုင်ခဲ့ကြရာ၊ Illusion Night City ဆီကို ရောက်ဖို့ နာရီဝက် တောင် မကြာခဲ့ပေ။

နာရီ အနည်းငယ် ကြာပြီးတဲ့နောက် မှာတော့ ဟန်လီ နဲ့ တခြား လူတွေ ကတော့ ဘိုင် မိသားစု ခံတပ် ထဲက ရှေးဆန်လှတဲ့ ခန်းမ တစ်ခု ထဲမှာ ထိုင်နေခဲ့ကြရင်း ခရမ်းရောင် ဆံပင် ရှိတဲ့ အမျိုးသမီး နဲ့အတူ အေးအေးဆေးဆေး ပဲ စကားပြောနေခဲ့ကြသည်။

ဒါပေမယ့်လည်း လူထွားကြီး ကိုတော့ ဘယ်နေရာမှာမှ မတွေ့ရပေ။

ဒါ ကလည်း ဖြစ်နိုင်ပါတယ်၊ ဘိုင် မိသားစု တစ်ခုလုံး မှာ နတ်ဆိုး သခင် နှစ်ယောက်တည်း ရှိတာ မို့လို့ သူတို့ နှစ်ယောက် စလုံး လပေါင်း များစွာ ပျောက်ကွယ်နေခဲ့တာ ကြောင့် ချက်ချင်း ကိုင်တွယ်ရမယ့် အရေးကြီး ကိစ္စတွေ အများကြီး ရှိနေမှာ ကတော့ သေချာလှသည်။

ခဏ အကြာ မှာတော့ လူ တစ်ယောက် ခန်းမ ထဲကို ဝင်လာခဲ့ရာ အဲ့ဒါ ကတော့ လူထွားကြီး ပင် ဖြစ်သည်။

"မိတ်ဆွေ ဘိုင် ကတော့ တော်တော် မြန်တာ ပဲ၊" ဟု ကမ္ဘာဦး အရှင် လန်နဂါး က လူထွားကြီး ကို လှမ်းပြောလိုက်သည်။

"ဟဲဟဲ၊ အရေးမကြီးတဲ့ ကိစ္စတွေ ပါပဲ။ ဒါ့အပြင် ကျွန်တော် က ခင်ဗျားတို့ ကို ကတိပေးထားတဲ့ ဆုလာဘ် တွေ ကိုပါ တစ်ခါတည်း ယူလာခဲ့ပါတယ်; ကျေးဇူးပြုပြီး ကြည့်ပေးကြပါဦး မိတ်ဆွေတို့၊" ဟု လူထွားကြီး က ပြန်ပြောလိုက်ရင်း အင်္ကျီ လက်စ ကို ဝှေ့ယမ်းလိုက်ရာ အမည်းရောင် လက်ပတ် တစ်ခု ဟာ ဟန်လီ တို့ သုံးယောက် ဆီသို့ ပျံထွက်သွားခဲ့သည်။

ဟန်လီ တို့ လည်း သူတို့ ဆီကို ရောက်လာတဲ့ လက်ပတ် တွေ ကို ဖမ်းလိုက်ကြပြီးနောက် သူတို့ ရဲ့ ဝိညာဉ် အာရုံ တွေ နဲ့ စစ်ဆေးလိုက်ကြသည်။

ခဏ အကြာ မှာတော့ ကမ္ဘာဦး အရှင် လန်နဂါး နဲ့ ဟန်ချီကျန်း တို့ ရဲ့ မျက်နှာ ပေါ်မှာ ကျေနပ်နေတဲ့ အမူအရာ တွေ ပေါ်လာခဲ့ပြီး သိမ်းဆည်းရေး လက်ပတ် တွေ ကို သိမ်းလိုက်ကြသည်။

ဟန်လီ ကလည်း အထဲမှာ ပါတဲ့ ပစ္စည်းတွေ ကို ခဏ မျှ စစ်ဆေးပြီးနောက် သိမ်းဆည်းရေး လက်ပတ် ကို သိမ်းလိုက်သည်။

"ကျွန်တော် ကတော့ အရင် တိုက်ပွဲ တွေ တုန်းက ပင်ပန်းသွားတာ ကြောင့် အခု ဆိုရင်တော့ ပြန်ပြီး အနားယူဖို့ လိုအပ်နေပါပြီ။ ဒါကြောင့် ကျွန်တော့် ဂူ ဗိမာန် ကို ပြန်ပြီး အနားယူပါဦးမယ်။ အားလုံး ကို နှုတ်ဆက်ခဲ့ပါတယ်၊" ဟု ကမ္ဘာဦး အရှင် လန်နဂါး က သိမ်းဆည်းရေး လက်ပတ် ကို သိမ်းပြီးတာ နဲ့ ချက်ချင်း ပဲ ထရပ်ရင်း ပြောလိုက်သည်။

"ကျွန်တော် လည်း ပြန်ပါဦးမယ်၊" ဟု ဟန်ချီကျန်း ကလည်း ခဏ မျှ စဉ်းစားပြီးနောက် ပြောလိုက်သည်။

ဟန်လီ အတွက်တော့ သူ က ထိုင်ခုံ ပေါ်မှာ အေးအေးဆေးဆေး ပဲ ထိုင်နေဆဲ မို့လို့ ကမ္ဘာဦး အရှင် လန်နဂါး နဲ့ ဟန်ချီကျန်း တို့ လည်း အံ့သြနေတဲ့ အမူအရာ နဲ့ ကြည့်လိုက်ကြသည်။ ဒါပေမယ့်လည်း ဟန်လီ ရဲ့ မျက်နှာ ကတော့ ဘာမှ မပြောင်းလဲတာ ကြောင့် သူ ဘာတွေ တွေးနေလဲ ဆိုတာ ကိုတော့ သူတို့ လည်း မသိနိုင်ခဲ့ပေ။

လူထွားကြီး နဲ့ ခရမ်းရောင် ဆံပင် ရှိတဲ့ အမျိုးသမီး တို့ ကလည်း သူတို့ကို အားနာတာ မို့လို့ ပြန်မသွားဖို့ တားခဲ့သော်လည်း သူတို့ နှစ်ယောက် ကတော့ ပြန်သွားဖို့ ဆုံးဖြတ်ထားတာ မို့လို့ ခန်းမ ထဲကနေ ထွက်သွားခဲ့ကြပြီး ဘိုင် မိသားစု တပည့် တစ်ယောက် က သူတို့ကို ခံတပ် အပြင်အထိ လိုက်ပို့ပေးလိုက်သည်။

တစ်ဖက် မှာ တော့ ဟန်လီ ကတော့ ခန်းမ ထဲမှာ ရှိနေခဲ့ရင်း ဝိညာဉ် လက်ဖက်ရည် ကို အေးအေးဆေးဆေး ပဲ သောက်နေခဲ့သည်။

လူထွားကြီး နဲ့ ခရမ်းရောင် ဆံပင် ရှိတဲ့ အမျိုးသမီး တို့ လည်း ချက်ချင်း ပဲ ပြန်ရောက်လာခဲ့ကြပြီး၊ လူထွားကြီး က အဓိပ္ပာယ် ပါလှတဲ့ အသံ နဲ့ ပြောလိုက်သည်၊ "မိတ်ဆွေ ဟန် ကတော့ တကယ် ကို တည်ငြိမ်တာ ပဲ။ မိတ်ဆွေ လန်နဂါး နဲ့ မိတ်ဆွေ ဟန်ချီကျန်း တို့ တောင် ပြန်သွားကြပြီ; ကျွန်တော်တို့ က ခင်ဗျား ကို ပေးမယ် လို့ ကတိပေးထားတဲ့ ရတနာ သုံးခု ကို မပေးဘဲ နေမှာ ခင်ဗျား မကြောက်ဘူး လား?"

ဒါကို ကြားလိုက်ရသော်လည်း ဟန်လီ ကတော့ ဒေါသထွက်မယ့် အစား ပြုံးလိုက်ရင်း ပြန်ဖြေခဲ့သည်၊ "တကယ်လို့ ခင်ဗျားတို့ က ဒီလောက်အထိ ကပ်စေးနည်းမယ် ဆိုရင်တော့ ဘိုင် မိသားစု က ဒီနေ့ ဒီ အခြေအနေ အထိ ရောက်လာမှာ မဟုတ်ပါဘူး။"

"ဟဲဟဲ၊ ဒါ ကတော့ အမှန် ပဲ။ ကျွန်တော်တို့ ဘိုင် မိသားစု က ရတနာ အနည်းငယ် အတွက် နဲ့ ကတိဖျက်ခဲ့မယ် ဆိုရင်တော့ ကျွန်တော်တို့ ရဲ့ ဂုဏ်သတင်း က အကြီးအကျယ် ပျက်စီးသွားမှာ ပါ။ ညီမလေး၊ မိတ်ဆွေ ဟန် ကို ငါတို့ ရဲ့ ရတနာ တိုက် ဆီကို လိုက်ပို့ပေးလိုက်ပါ; သူ ကြိုက်တဲ့ ရတနာ သုံးခု ကို စိတ်ကြိုက် ရွေးခွင့် ပေးလိုက်ပါ၊" ဟု လူထွားကြီး က ရယ်မောလိုက်သည်။

"ဟုတ်ကဲ့ပါ အစ်ကိုကြီး။ ကျွန်မ နဲ့ လိုက်ခဲ့ပါ အစ်ကို ဟန်၊" ဟု ခရမ်းရောင် ဆံပင် ရှိတဲ့ အမျိုးသမီး က ပြုံးရင်း ပြောလိုက်သည်။

ဟန်လီ က လူထွားကြီး ကို လက်ဆုတောင်း ပြလိုက်ပြီးနောက် ခရမ်းရောင် ဆံပင် ရှိတဲ့ အမျိုးသမီး ရဲ့ အနောက် ကနေ လိုက်သွားခဲ့သည်။

ဒါကြောင့် ခန်းမ ထဲမှာတော့ လူထွားကြီး တစ်ယောက်တည်း သာ ကျန်နေခဲ့တော့သည်။

ဟန်လီ ထွက်သွားတာ နဲ့ တစ်ပြိုင်နက် သူ့ရဲ့ မျက်နှာ ပေါ်က အပြုံးတွေ က ပျောက်ကွယ်သွားခဲ့ပြီး သူ က နေရာမှာ ပြန်ထိုင်လိုက်ရင်း ခေါင်းခါလိုက်ကာ သူ့ဘာသာသူ ရေရွတ်လိုက်သည်၊ "နှမြောစရာ ပါပဲ; တကယ်လို့ သာ နတ်ဆိုး ဝိညာဉ် က ဒီလောက်အထိ အလွယ်တကူ ခြေမှုန်းခံလိုက်ရမယ် ဆိုတာ ကို သိခဲ့ရင်တော့ ဒီလောက်အထိ များပြားလှတဲ့ ဆုလာဘ် တွေ ပေးဖို့ မလိုပါဘူး။ ဒါပေမယ့်လည်း အခု ဆိုရင်တော့ မိုင်းတွင်း က ပုံမှန် အတိုင်း ပြန်လည် လည်ပတ်နိုင်ပြီ ဆိုတော့ ဒီ ဆုံးရှုံးမှုတွေ ကို မကြာခင် မှာ ပဲ ပြန်ဖြည့်နိုင်မှာ ပါ။"

......

မိနစ် အနည်းငယ် ကြာပြီးတဲ့နောက် မှာတော့ ဟန်လီ ကတော့ အလွှာပေါင်း များစွာ ရှိတဲ့ အစီအရင် တွေ နဲ့ ဝန်းရံထားတဲ့ ထူးခြားလှတဲ့ အဆောက်အအုံ ရှေ့ ကို ရောက်လာခဲ့သည်။

အဲ့ဒီ နေရာမှာတော့ ဘိုင် မိသားစု က ထိပ်တန်း တပည့် ၁၀ ယောက် ကျော် ခန့် က စောင့်ကြပ်နေခဲ့ကြသော်လည်း ခရမ်းရောင် ဆံပင် ရှိတဲ့ အမျိုးသမီး က ဟန်လီ ကို အထဲကို ခေါ်သွားတာ မို့လို့ သူတို့ လည်း မတားခဲ့ကြပေ။

ခန်းမ ရဲ့ ဘေး တစ်ဖက် တစ်ချက် စီ မှာတော့ ကြီးမားလှတဲ့ နတ်ဆိုး သားရဲ ပုံသဏ္ဍာန် ကြေးရုပ်တု ရှစ်ခု ရှိနေခဲ့ပြီး၊ အဲ့ဒီ ရုပ်ထု တွေ ဆီကနေ ထွက်ပေါ်နေတဲ့ အရှိန်အဝါ တွေ အရ ဆိုရင်တော့ ဒါတွေ ဟာ နောက်ထပ် အစောင့်အကြပ်တွေ ဖြစ်မှာ ကတော့ သေချာလှသည်။

ရုပ်ထု တွေ ရဲ့ ကြားမှာတော့ သစ်သား စင် များစွာ ရှိနေခဲ့ပြီး အဲ့ဒီ အပေါ်မှာတော့ နတ်ဆိုး ရတနာ တွေ၊ ကုန်ကြမ်း ပစ္စည်းတွေ နဲ့ တခြားသော ဆေးဝါးတွေ အများကြီး ရှိနေခဲ့သည်။

ခရမ်းရောင် ဆံပင် ရှိတဲ့ အမျိုးသမီး ကတော့ အဝင်ဝ မှာ ရပ်နေခဲ့ရင်း လက် သင်္ကေတ တစ်ခု လုပ်လိုက်ကာ ရုပ်ထု ရှစ်ခု ဆီသို့ မန္တန် သင်္ကေတ များစွာ ကို ပစ်လွှတ်လိုက်သည်။ ယင်းနောက် မှာတော့ သူမ က သူမ ရဲ့ ပါးစပ် ထဲကနေ ခရမ်းရောင် ကျောက်စိမ်း ဆွဲသီး (purple jade pendant) တစ်ခု ကို ထုတ်လိုက်ရာ အဲ့ဒါ က ခန်းမ ထဲကို လွင့်ဝင်သွားခဲ့ပြီးနောက် ပျောက်ကွယ်သွားခဲ့တော့သည်။

နောက်တစ်စက္ကန့် မှာတော့ ခန်းမ တစ်ခုလုံး က တုန်ခါသွားခဲ့ပြီး အစီအရင် တွေ က ပျောက်ကွယ်သွားခဲ့ရသည်။

"ဒါ ကတော့ ကျွန်မတို့ ရဲ့ ရတနာ တိုက် ပါ အစ်ကို ဟန်; ခင်ဗျား ဒီ ထဲကနေ ရတနာ သုံးခု ကို စိတ်ကြိုက် ရွေးယူနိုင်ပါတယ်၊" ဟု ခရမ်းရောင် ဆံပင် ရှိတဲ့ အမျိုးသမီး က ပြုံးရင်း ပြောလိုက်သည်။

"ဒါ ဆိုရင်တော့ ကျွန်တော် မအားနာတော့ဘူး နော်၊" ဟု ဟန်လီ က ပြုံးရင်း ပြန်ပြောလိုက်သည်။

သူ့ရဲ့ ကြီးမားလှတဲ့ ဝိညာဉ် အာရုံ နဲ့ ဗဟုသုတ တွေ ကြောင့် သူ ကတော့ စင် ပေါ်မှာ ရှိတဲ့ ရတနာ တွေ က ဘာတွေလဲ ဆိုတာ ကို ချက်ချင်း ပဲ သိနိုင်ခဲ့သည်။ ကျန်တဲ့ အရာတွေ အတွက်ကတော့ သေချာ စစ်ဆေးဖို့ လိုအပ်သလို အချို့ ကတော့ သူ ပထမဆုံးအကြိမ် မြင်ဖူးတဲ့ အရာတွေ ဖြစ်နေတာ ကြောင့် သူ ကတော့ စိတ်ဝင်တစား နဲ့ ကြည့်နေခဲ့သည်။

သူ က အနား က သစ်သား စင် ဆီကို သွားလိုက်ပြီးနောက် မီးလောင်ထားတဲ့ သစ်သား နဲ့ တူလှတဲ့ ပစ္စည်း တစ်ခု ကို ယူလိုက်ပြီး သေချာ စစ်ဆေးလိုက်သည်။

ခရမ်းရောင် ဆံပင် ရှိတဲ့ အမျိုးသမီး ကတော့ အဝင်ဝ မှာ ပဲ ပြုံးပြီး ရပ်နေခဲ့သည်။ ကြည့်ရတာ တော့ သူမ က ဟန်လီ ကို ဘာမှ အကြံပေးမှာ မဟုတ်ဘဲ သူ့ဘာသာသူ စိတ်ကြိုက် ရွေးဖို့ ပဲ လွှတ်ထားခဲ့ပုံ ရသည်။

ခဏ မျှ စစ်ဆေးပြီးနောက် ဟန်လီ က အဲ့ဒီ ပစ္စည်း ကို စင် ပေါ်မှာ ပြန်တင်လိုက်ရင်း ဘေး က စင် တစ်ခု ဆီကို ကူးသွားခဲ့ကာ မန္တန် သင်္ကေတ တွေ နဲ့ သေချာ ပိတ်ထားတဲ့ ကျောက်စိမ်း သေတ္တာ တစ်ခု ကို ကောက်ယူလိုက်သည်။

အဲ့ဒီ ကျောက်စိမ်း သေတ္တာ ရဲ့ မျက်နှာပြင် ပေါ်မှာတော့ တံဆိပ် ကပ်ထားခဲ့သလို ငွေရောင် အလင်းတန်း တွေ ကလည်း အထဲကနေ ထွက်ပေါ်နေခဲ့သည်။

ဟန်လီ က သေတ္တာ ပေါ်က တံဆိပ် ကို လှမ်းကြည့်လိုက်ပြီးနောက် သူ့ရဲ့ ဝိညာဉ် အာရုံ နဲ့ အထဲက ပစ္စည်း ကို သေချာ စစ်ဆေးလိုက်ပြီးနောက် သိမ်းဆည်းရေး လက်ပတ် ထဲကို ထည့်လိုက်တော့သည်။

ခရမ်းရောင် ဆံပင် ရှိတဲ့ အမျိုးသမီး ရဲ့ မျက်နှာ ပေါ်မှာတော့ ဒါကို မြင်လိုက်ရချိန် မှာ အနည်းငယ် နှမြောနေတဲ့ အရိပ်အယောင် တစ်ခု ပေါ်လာခဲ့သည်။

ယင်းနောက် မှာတော့ ဟန်လီ က လက်ဖဝါး အရွယ်အစား ခန့် ရှိတဲ့ ပုလင်းငယ် တစ်လုံး ဆီကို သွားလိုက်ရင်း အဖုံး ကို ဖွင့်ပြီး အနံ့ခံကြည့်လိုက်သည်။ သူ့ရဲ့ မျက်လုံးထဲမှာ ဝေခွဲမရ ဖြစ်နေတဲ့ အရိပ်အယောင် တစ်ခု ပေါ်လာခဲ့သော်လည်း နောက်ဆုံးမှာတော့ ပုလင်း ကို ပြန်ချထားခဲ့လိုက်သည်။

ဒီလိုနဲ့ ဟန်လီ ကတော့ သူ စိတ်ဝင်စားတဲ့ ရတနာ တွေ ကို ဆက်ပြီး စစ်ဆေးနေခဲ့သော်လည်း စင် တော်တော်များများကို ကြည့်ပြီးတဲ့ အချိန် အထိတော့ ဘာမှ ထပ်ပြီး မယူသေးပေ။

ဒါ ကတော့ ခရမ်းရောင် ဆံပင် ရှိတဲ့ အမျိုးသမီး အတွက် အတော်လေး အံ့သြစရာ ကောင်းလှသည်၊ ဘာဖြစ်လို့လဲ ဆိုတော့ ဟန်လီ ဖြတ်သွားခဲ့တဲ့ စင် တွေ ပေါ်မှာ သူ ယူခဲ့တဲ့ ကျောက်စိမ်း သေတ္တာ ထက် မနိမ့်တဲ့ ရတနာ တွေ အများကြီး ရှိနေခဲ့တာ မို့လို့ ပင်။

မိနစ် ၁၅ မိနစ် ခန့် ကြာပြီးတဲ့နောက် မှာတော့ ဟန်လီ က နောက်ဆုံး စင် နှစ်ခု ဆီကို ရောက်သွားခဲ့ပြီး ပစ္စည်း တစ်ခု ကို စူးစူးစိုက်စိုက် ကြည့်နေခဲ့သည်။

အဲ့ဒါ ကတော့ ဦးခေါင်း အရွယ်အစား ခန့် ရှိတဲ့ အမည်း နဲ့ အဖြူ ရောနေတဲ့ ကျောက်တုံး တစ်တုံး ဖြစ်သလို အေးစက်လှတဲ့ အလင်းတန်း တွေ ကလည်း ထွက်ပေါ်နေခဲ့သည်။

အဲ့ဒါ ကတော့ Blood Crow City (သွေးကျီးကန်း မြို့) မှာ သူ တွေ့ခဲ့တဲ့ Foreign Devilish Metal (ပြင်ပ နတ်ဆိုး သတ္တု) နဲ့ အတူတူ ပဲ ဖြစ်သော်လည်း၊ ဒီ အတုံး ကတော့ အရင် တွေ့ခဲ့တဲ့ ဟာ ထက် အဆ ၁၀ ကျော် ခန့် ပိုပြီး ကြီးမားလှသည်။

ဟန်လီ က အဲ့ဒီ သတ္တု တုံး ကို အကြာကြီး စိုက်ကြည့်နေခဲ့ပြီးနောက် အင်္ကျီ လက်စ ကို ဝှေ့ယမ်းလိုက်ရာ အပြာရောင် အလင်းတန်း နဲ့အတူ အဲ့ဒါ ကို သိမ်းဆည်းလိုက်တော့သည်။

ခရမ်းရောင် ဆံပင် ရှိတဲ့ အမျိုးသမီး လည်း ဒါကို မြင်လိုက်ရချိန် မှာ အတော်လေး အံ့သြသွားခဲ့သည်။ ဒီလောက် ကြီးမားလှတဲ့ ပြင်ပ နတ်ဆိုး သတ္တု တုံး ကတော့ အတော်လေး ရှားပါးလှသော်လည်း ဒီ နေရာမှာ ရှိတဲ့ တခြား ရတနာ တွေ နဲ့ ယှဉ်ရင်တော့ အဲ့ဒါ က တန်ဖိုး အနည်းဆုံး စာရင်း ထဲမှာ ပါဝင်နေခဲ့သည်။ ဒါကြောင့် ဟန်လီ လိုမျိုး နတ်ဆိုး သခင် တစ်ယောက် က ဒီ ပစ္စည်း ကို ယူလိုက်တာ ကတော့ သူမ အတွက် အံ့သြစရာ ပဲ ဖြစ်သည်။

> Source: https://novelsonline.org/a-record-of-a-mortals-journey-to-immortality/chapter-2069
> Pulled as original English (novelsonline).
