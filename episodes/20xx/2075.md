# A Record of a Mortal’s Journey to Immortality - Chapter 2075

ဒါပေမယ့်လည်း၊ သူ က အတွေ့အကြုံ ရင့်ကျက်လှတဲ့ ဝိညာဉ် ပေါင်းစည်းခြင်း အဆင့် (Body Integration Stage) ကျင့်ကြံသူ တစ်ယောက် ဖြစ်တာ ကြောင့် သူ့ရဲ့ စိတ်ထဲမှာ ဒီလိုမျိုး ခံစားချက်တွေ ပေါ်လာတာ နဲ့ တစ်ပြိုင်နက် တစ်ခုခု မှားနေပြီ ဆိုတာ ကို ရိပ်မိသွားခဲ့ပြီးနောက် သူ့ရဲ့ လျှာထိပ် ကို အလျှင်အမြန် ကိုက်လိုက်တော့သည်။

ပြင်းထန်လှတဲ့ နာကျင်မှု က သူ့ကို သတိပြန်ဝင်လာစေခဲ့သော်လည်း၊ ထို အမျိုးသမီး ကို ကြည့်နေတဲ့ သူ့ရဲ့ မျက်နှာပေါ်မှာတော့ ကြောက်မက်ဖွယ်ကောင်းလှတဲ့ မိစ္ဆာ သတ္တဝါ တစ်ကောင် ကို တွေ့လိုက်ရသလိုမျိုး ထိတ်လန့်နေတဲ့ အရိပ်အယောင် တွေ ပြည့်နှက်နေခဲ့သည်။

"ခင်ဗျား... ခင်ဗျား က သန့်စင်သော ဘိုးဘေး (Sacred Ancestor) ပဲ!"

အဲ့ဒီ အမျိုးသား ရဲ့ မန္တန် စွမ်းအားတွေ ဟာ လုံးဝ ဖယ်ရှားခြင်း ခံထားရသော်လည်း သူ့ရဲ့ ဝိညာဉ် အာရုံ ကတော့ အရင်အတိုင်း ပဲ ရှိနေခဲ့သည်။ ဒါကြောင့် သန့်စင်သော ဘိုးဘေး အဆင့် ရှိတဲ့ လူ တစ်ယောက် က သာ သူ့ရဲ့ စိတ်ခံစားမှု တွေ ကို အခုလောက်အထိ လွှမ်းမိုးနိုင်မှာ ဖြစ်သည်။

အဲ့ဒီ အမျိုးသမီး ကတော့ ဟန်လီ တို့ အဖွဲ့ နောက်ကို တောက်လျှောက် လိုက်လာခဲ့တဲ့ မယ်တော် ဘော်ဟွာ (Sacred Ancestor Bao Hua) ပင် ဖြစ်ပြီး သူမ က ပြောလိုက်သည်၊ "သန့်စင်သော ဘိုးဘေး ဟုတ်လား? အဲ့လိုမျိုးပဲ ခေါ်ချင်ရင်လည်း ခေါ်နိုင်ပါတယ်။ ငါ့မှာ မင်း ကို မေးစရာ အချို့ ရှိတယ်; တကယ်လို့ မင်း က သေသေချာချာ ပူးပေါင်းဆောင်ရွက်မယ် ဆိုရင်တော့ မင်း ကို နာကျင်မှု မရှိဘဲ သေဆုံးခွင့် ပေးမယ့် အပြင် ပြန်လည် မွေးဖွားနိုင်ဖို့ အတွက်လည်း အခွင့်အရေး တစ်ခု ပေးပါ့မယ်။ တကယ်လို့ မင်း က ငြင်းဆန်မယ် ဆိုရင်တော့ ငါ့မှာ တခြား နည်းလမ်းတွေ သုံးပြီးတော့ သိချင်တာ တွေကို ရှာဖွေရမှာ ဖြစ်သလို၊ မင်း ရဲ့ ဝိညာဉ် ကလည်း ထာဝရ ပျက်စီးသွားပါလိမ့်မယ်။"

လင်း (Lin) မိသားစု က အမျိုးသား ကတော့ ခါးသီးလှတဲ့ အပြုံး နဲ့ ပြန်ဖြေခဲ့သည်၊ "ကျွန်တော် ကတော့ ခင်ဗျား ရဲ့ လက်ထဲမှာ ပဲ ရှိနေတာ ဆိုတော့ ခင်ဗျား သိချင်တာ ကို မေးနိုင်ပါတယ်"

"မင်း ရဲ့ အခြေအနေ ကို မင်း သိတာ ကတော့ ကောင်းပါတယ်၊ ကဲ... အခု မင်း ရဲ့ ဝိညာဉ် ကို လွှတ်ပေးလိုက်တော့၊" ဟု မယ်တော် ဘော်ဟွာ က ပြောလိုက်ရင်း ပန်းပင် ပေါ်က လူ ဆီသို့ လက်ညှိုး တစ်ဖက် နဲ့ ညွှန်လိုက်သည်။

ပန်းရောင် အလင်းလုံး တစ်ခု ထွက်ပေါ်လာခဲ့ပြီး ထူးဆန်းလှတဲ့ ပန်းပွင့် တစ်ပွင့် အဖြစ် ပြောင်းလဲသွားခဲ့ကာ ထို အမျိုးသား ရဲ့ နဖူး ထဲသို့ ဝင်သွားခဲ့သည်။

ထို အမျိုးသား ရဲ့ အမူအရာ က သိသိသာသာ ပြောင်းလဲသွားခဲ့သော်လည်း ခဏ မျှ တွေဝေပြီးနောက် သက်ပြင်း တစ်ချက် ချလိုက်ရင်း သူ့ရဲ့ ဝိညာဉ် ကို လွှတ်ပေးလိုက်တော့သည်။

သူ့အနေနဲ့ ကတော့ ဒီ သန့်စင်သော ဘိုးဘေး ဟာ သူမ ရဲ့ ကတိ အတိုင်း သူ့ကို ပြန်လည် မွေးဖွားခွင့် ပေးလိမ့်မယ် လို့ ပဲ မျှော်လင့်နေမိတော့သည်။

နောက်တစ်စက္ကန့် မှာတော့၊ ထို အမျိုးသား ရဲ့ မျက်လုံးတွေ ဟာ အသက်မဲ့သွားခဲ့ရပြီး သူ့ရဲ့ နဖူး ပေါ်မှာတော့ ပန်းရောင် နတ်ဆိုး စာလုံး များစွာ ပေါ်ထွက်လာခဲ့သည်။

နဂါးပုတ်သင် နတ်ဆိုး သခင် (Crocodile Devilish Lord) ရဲ့ မျက်နှာပေါ်မှာတော့ ဒါကို မြင်လိုက်ရချိန် မှာ အေးစက်လှတဲ့ အပြုံး တစ်ခု ပေါ်လာခဲ့သည်။

မိနစ် ၁၅ မိနစ် ခန့် ကြာပြီးတဲ့နောက် မှာတော့၊ ထို အမျိုးသမီး က မျက်ခုံး တစ်ဖက် ကို မြှင့်လိုက်ရင်း မန္တန် တစ်ခု ကို ဖော်လိုက်ရာ လင်း မိသားစု က အမျိုးသား ရဲ့ ပတ်လည်မှာ ရှိတဲ့ ပန်းပင် ကနေ အလင်းတန်း တွေ ထွက်ပေါ်လာခဲ့ပြီး ပန်းရောင် မီးတောက်တွေ အဖြစ် ပြောင်းလဲသွားကာ သူ့ကို ပြာ အဖြစ် လောင်ကျွမ်းစေခဲ့တော့သည်။

အဲ့ဒီ မီးတောက်တွေ ထဲမှာတော့ သေးငယ်လှတဲ့ အဖြူရောင် အလင်းစက် ကလေး တစ်ခု သာ ဘာမှ မဖြစ်ဘဲ ကျန်ရစ်ခဲ့ပြီး ကောင်းကင် ပေါ်သို့ ပျံတက်သွားခဲ့ကာ ပေ တစ်ထောင် ကျော် အမြင့် ဆီသို့ ရောက်ချိန် မှာတော့ ပျောက်ကွယ်သွားခဲ့သည်။

မယ်တော် ဘော်ဟွာ ကတော့ ဒါကို ဂရုမစိုက်ဘဲ လက်ကို ဝှေ့ယမ်းလိုက်ရာ ပန်းရောင် ပန်းပွင့် တစ်ပွင့် ဟာ မီးတောက်တွေ ထဲကနေ ထွက်ပေါ်လာခဲ့သည်။

အဲ့ဒီ ပန်းပွင့် က သူမ ဆီသို့ ပျံလာခဲ့ပြီး သူမ ရဲ့ လက်ဖဝါး ထဲသို့ တိုးဝင်သွားခဲ့သည်။

အဲ့ဒီ နောက်မှာတော့ သူမ ရဲ့ မျက်နှာပေါ်မှာလည်း ပန်းရောင် နတ်ဆိုး စာလုံး တွေ ပေါ်လာခဲ့ပြီး သူမ က မျက်လုံးတွေ ကို မှိတ်လိုက်ရင်း ငြိမ်သက်သွားခဲ့တော့သည်။

နဂါးပုတ်သင် နတ်ဆိုး သခင် ကတော့ သူမ ရဲ့ ဘေးနားမှာ ပဲ ရိုရိုသေသေ နဲ့ စောင့်ကြပ်ပေးနေခဲ့သည်။

တစ်နာရီ ခန့် ကြာပြီးတဲ့နောက် မှာတော့ သူမ က မျက်လုံးတွေ ကို ပြန်ဖွင့်လိုက်ရာ နဂါးပုတ်သင် နတ်ဆိုး သခင် က မေးလိုက်သည်၊ "မယ်တော် ဘော်ဟွာ... အသုံးဝင်မယ့် သတင်းတွေ ရခဲ့ပြီ လား?"

"ရခဲ့ပြီ။ သူတို့ အဖွဲ့ က ငါတို့ ရဲ့ မြင့်မြတ်သော လောက (Holy Realm) ထဲကို ဝင်လာတာ က ဝိညာဉ် သန့်စင် ရေကန် (Spirit Cleansing Pond) နဲ့ သန့်စင်သော ဝိညာဉ် ကြာပန်း (Clean Spirit Lotus) ကို ရှာဖို့ အတွက် ပဲ၊ ဒါ ကတော့ အတော်လေး အံ့သြစရာ ကောင်းလှတယ်၊" ဟု မယ်တော် ဘော်ဟွာ က စဉ်းစားနေတဲ့ ပုံစံ နဲ့ ပြောလိုက်သည်။

"ဝိညာဉ် သန့်စင် ရေကန် နဲ့ သန့်စင်သော ဝိညာဉ် ကြာပန်း ဟုတ်လား? အဲ့ဒီ ကိစ္စတွေ ကို ကျွန်တော် တစ်ခါမှ မကြားဖူးပါဘူး၊" ဟု နဂါးပုတ်သင် နတ်ဆိုး သခင် က မျက်မှောင်ကြုတ်ရင်း ပြောလိုက်သည်။

"ဒီ အရာ နှစ်ခု အကြောင်း ကို သိတဲ့ လူ က တစ်လောကလုံး မှာ ၁၀ ယောက် တောင် မရှိပါဘူး; အချို့သော သန့်စင်သော ဘိုးဘေး တွေ တောင်မှ ဒါတွေ ရှိမှန်း မသိကြတာ ဆိုတော့ မင်း မကြားဖူးတာ က မဆန်းပါဘူး၊" ဟု ထို အမျိုးသမီး က ပြန်ဖြေခဲ့သည်။

"အဲ့ဒီ အရာ နှစ်ခု က ဘာတွေ များ ထူးခြားလို့ လဲ? ဝိညာဉ် လောက က ကျင့်ကြံသူတွေ က အသက်နဲ့ ရင်းပြီး လာရှာကြတယ် ဆိုတော့ အလွန် ပဲ ထူးခြားလှတဲ့ ရတနာ တွေ ဖြစ်ရမယ်၊" ဟု နဂါးပုတ်သင် နတ်ဆိုး သခင် က မေးလိုက်သည်။

မယ်တော် ဘော်ဟွာ က နဂါးပုတ်သင် နတ်ဆိုး သခင် ရဲ့ အတွေး ကို သိလိုက်ပုံ ရပြီးနောက် ပြောလိုက်သည်၊ "မင်း အဲ့ဒီ အတွက် စိုးရိမ်စရာ မလိုပါဘူး။ ဒီ အရာ နှစ်ခု က ဝိညာဉ် လောက က လူတွေ အတွက် အသုံးဝင်သလောက်၊ ငါတို့ နတ်ဆိုး လောက က လူတွေ အတွက် ကတော့ အန္တရာယ် ပဲ ပေးတာ ပါ။"

"ဒီလို ကိုး၊" ဟု နဂါးပုတ်သင် နတ်ဆိုး သခင် က ပြန်ပြောလိုက်သည်။

မယ်တော် ဘော်ဟွာ က ဆက်ပြောလိုက်သည်၊ "အခု သူတို့ ရဲ့ ရည်ရွယ်ချက် ကို သိပြီ ဆိုတော့၊ သူတို့ သွားမယ့် နေရာ ကိုလည်း ငါ သိပြီ။ ငါတို့ အနေနဲ့ နတ်ဆိုး ဟိန်းသံ သဲကန္တာရ (Illusion Howl Desert) ကို ဖြတ်စရာ မလိုတော့ဘူး; သူတို့ သွားမယ့် နေရာ မှာ ပဲ ကြိုပြီး စောင့်နေကြတာ ပေါ့။ ငါ ကတော့ ဒီ ကိစ္စ ပြီးရင် နတ်ဆိုး လောက ထဲက မိတ်ဆွေဟောင်း အချို့ ကို သွားတွေ့ဖို့ စဉ်းစားထားခဲ့သော်လည်း အခု တော့ သူတို့ကို စောစော သွားတွေ့ရတော့မှာ ပေါ့။"

"မယ်တော် ဘယ်ကို ပဲ သွားသွား ကျွန်တော် ကတော့ အသက်ပေးပြီး လိုက်ပါ စောင့်ရှောက်သွားပါ့မယ်။" နဂါးပုတ်သင် နတ်ဆိုး သခင် ကတော့ ကုလားဖန် ထိုးပြီး သစ္စာခံလိုက်သည်။

မယ်တော် ဘော်ဟွာ ရဲ့ မျက်နှာပေါ်မှာတော့ ကျေနပ်နေတဲ့ အရိပ်အယောင် တွေ ပေါ်လာခဲ့သော်လည်း သူမ က ရုတ်တရက် ပဲ တစ်ခုခု ကို သတိရသွားခဲ့ဟန် နဲ့ ပြောလိုက်သည်၊ "ဟို လူသား မိန်းကလေး ငယ်လေး ကတော့ ငါ့အတွက် အသုံးဝင်နေသေးတာ ဆိုတော့ သူမ ကို ဘာမှ မလုပ်ဘဲ ငါတို့ နဲ့အတူ ခေါ်သွားလိုက်ပါ။"

နဂါးပုတ်သင် နတ်ဆိုး သခင် ကတော့ ဒါကို နားမလည် နိုင်ခဲ့သော်လည်း ချက်ချင်း ပဲ အရိုအသေ ပေးလိုက်သည်၊ "ဟုတ်ကဲ့ပါ မယ်တော်!"

ထို အမျိုးသမီး က ခေါင်းညိတ် ပြလိုက်ပြီးနောက် Illusion Night City ရှိရာ ဘက်ကို လှမ်းကြည့်လိုက်ရာ သူမ ရဲ့ မျက်နှာပေါ်မှာတော့ ထူးဆန်းလှတဲ့ အပြုံး တစ်ခု ပေါ်လာခဲ့ပြီး လက်ကို ဝှေ့ယမ်းလိုက်သည်။

ပန်းရောင် ပန်းပွင့်ချပ် တွေ က သူမ ရဲ့ လက်ထဲကနေ ထွက်ပေါ်လာခဲ့ပြီး ကောင်းကင် ဆီသို့ လှည့်ပတ် တက်သွားတဲ့ လေတိုင် ကြီး တစ်ခု အဖြစ် ပြောင်းလဲသွားတော့သည်။

နဂါးပုတ်သင် နတ်ဆိုး သခင် ကလည်း မြေပြင်ပေါ်က တွင်းကြီး တစ်ခု ဘက်ကို လက်နဲ့ လှမ်းဖမ်းလိုက်ပြီးနောက် မြေပြင် ကို ကန်ထုတ်လိုက်ရာ၊ မြှား တစ်စင်း လိုမျိုး အဲ့ဒီ လေတိုင် ကြီး ထဲကို ပျံဝင်သွားခဲ့သည်။

အဲ့ဒီ တွင်းကြီး ထဲကနေ သေးငယ်လှတဲ့ ပုံရိပ် တစ်ခု ထွက်ပေါ်လာခဲ့ပြီး လေတိုင် ကြီး ထဲကို ဝင်သွားခဲ့ရာ အဲ့ဒါ ကတော့ ထိတ်လန့်နေတဲ့ ကျူးကော်အာ (Zhu Guo'er) ပင် ဖြစ်သည်။

နောက်တစ်စက္ကန့် မှာတော့ လေတိုင် ကြီး က ပန်းရောင် အလင်းစက် တွေ အဖြစ် ပျောက်ကွယ်သွားခဲ့သလို သူတို့ သုံးယောက် လည်း ဘယ်ဆီ ဘယ်ဝယ် ရောက်သွားလဲ ဆိုတာ ဘယ်သူမှ မသိနိုင်တော့ပေ။

နှစ်ရက် ခန့် ကြာပြီးတဲ့နောက် မှာတော့၊ Illusion Howl Desert ရဲ့ အစွန်း ဘက်မှာ ရှိတဲ့ သဲပုံ ကြီး တစ်ခု ရဲ့ ဘေးမှာ ခြေရှစ်ချောင်း နတ်ဆိုး ပုတ်သင်ညို နှစ်ကောင် က ငြိမ်သက်စွာ ရှိနေခဲ့ကြသည်။

အဲ့ဒီ ပုတ်သင်ညို တွေ ရဲ့ အပေါ်မှာတော့ ဟန်လီ နဲ့ ဝိညာဉ် မျိုးနွယ်စု ထဲက ပညာရှိ အဖိုးအို တို့ နှစ်ယောက် ထိုင်နေခဲ့ကြသည်။

သူတို့ နှစ်ယောက် စလုံး ကတော့ သူတို့ ရဲ့ ပုတ်သင်ညို တွေ ပေါ်မှာ ပဲ တစ်ခုခု ကို စောင့်နေတဲ့ ပုံစံ နဲ့ တိတ်တိတ်ဆိတ်ဆိတ် ရှိနေခဲ့ကြသည်။

သူတို့ နှစ်ယောက် ကတော့ လုံ မိသားစု ခေါင်းဆောင် ရဲ့ စေခိုင်းချက် အတိုင်း ဒီ နေရာမှာ အသင့် စောင့်နေကြတာ ဖြစ်သလို၊ ဒီ ပုတ်သင်ညို နှစ်ကောင် ကတော့ ဟန်လီ က ဘိုင် မိသားစု ဆီကနေ ရရှိထားတဲ့ အကောင်တွေ ပင် ဖြစ်သည်။

အတော်လေး ကြာပြီးတဲ့နောက် မှာတော့ ဝေးကွာလှတဲ့ ကောင်းကင်ယံ ကနေ အလင်းတန်း တွေ ထွက်ပေါ်လာခဲ့ပြီး ဟန်လီ တို့ ဆီကို Illusion Night City ဘက်ကနေ ပျံသန်းလာခဲ့ကြသည်။

ဟန်လီ နဲ့ အဖိုးအို တို့ ရဲ့ အမူအရာ တွေ က ဒါကို မြင်လိုက်ရချိန် မှာ အနည်းငယ် ပြောင်းလဲသွားခဲ့ပြီး ခဏ အကြာ မှာတော့ အဲ့ဒီ အလင်းတန်း တွေ က သူတို့ ဘေးကို ဆင်းသက်လာခဲ့သည်။

ဟန်လီ က အသစ် ရောက်လာတဲ့ လူတွေကို ကြည့်လိုက်ရင်း ပြုံးပြီး ပြောလိုက်သည်၊ "ကြည့်ရတာ တော့ ခင်ဗျားတို့ ရဲ့ ခရီးလမ်း က အတော်လေး ချောမွေ့ခဲ့ပုံ ရတယ်၊"

"ဟုတ်ပါတယ်၊ ကျောက် (Zhao) မိသားစု မှာ နတ်ဆိုး သခင် တွေ မရှိဘူး ဆိုတော့ အဲ့ဒီ အကာအကွယ် တွေ က ကျွန်မ တို့ ကို ဘယ်လိုမှ မတားနိုင်ပါဘူး။ ကျွန်မ တို့ က ပုတ်သင်ညို စုစုပေါင်း ရှစ်ကောင် ကို ရခဲ့တာ ဆိုတော့ အပို တစ်ကောင် တောင် ကျန်ပါသေးတယ်၊" ဟု ယေး မိသားစု က အမျိုးသမီး က ပြုံးရင်း ပြန်ဖြေခဲ့သည်။

"ဒါ ကတော့ ကောင်းတာ ပေါ့။ အခု ဆိုရင်တော့ ကျွန်တော်တို့ မိတ်ဆွေ လုံ နဲ့ မိတ်ဆွေ ဘိုင် (Bai) တို့ ရောက်လာတာ ကို ပဲ စောင့်ဖို့ လိုတော့တယ်၊" ဟု ဟန်လီ က ပြုံးရင်း ပြောလိုက်သော်လည်း သူ ကတော့ ကျစ်ရွှေ (Zhi Shui) လို့ အမည်ရတဲ့ ဝိညာဉ် ကို ပဲ ထပ်မံ ကြည့်နေမိပြန်သည်။

ထို လူ ဆီကနေ ထွက်ပေါ်နေတဲ့ အရှိန်အဝါ ကတော့ ပိုပြီးတော့တောင် အန္တရာယ် များလာသလို ခံစားရတာ ကြောင့် ဟန်လီ ကိုတော့ အနည်းငယ် စိုးရိမ်သွားစေခဲ့သည်။

ဒါပေမယ့်လည်း ကျစ်ရွှေ ကတော့ ဟန်လီ ကို အလေးမထားဘဲ ဘာမှ မဖြစ်သလိုမျိုး ပဲ ရှိနေခဲ့သည်။

ရုတ်တရက် ပဲ၊ လုံ မိသားစု ခေါင်းဆောင် ရဲ့ အသံ က အပေါ်ကနေ ထွက်ပေါ်လာခဲ့သည်၊ "ဟဲဟဲ... စိတ်ချပါ အစ်ကို ဟန်; ကျွန်တော် နဲ့ မိတ်ဆွေ ဘိုင် တို့ က အဲ့ဒီ ကျောက် မိသားစု က နတ်ဆိုး သခင် နှစ်ယောက် ကို အခု ပဲ အငြတ် ဖြတ်ခဲ့ပါပြီ။"

အဲ့ဒီ နောက်မှာတော့ ဟင်းလင်းပြင် တွေ တုန်ခါသွားခဲ့ပြီးနောက် ပြုံးနေတဲ့ လုံ မိသားစု ခေါင်းဆောင် ဟာ အဖြူရောင် အလင်းတန်း တွေ နဲ့အတူ ပေါ်လာခဲ့သည်။

ဟန်လီ ရဲ့ မျက်လုံးတွေ က ဒါကို မြင်လိုက်ရချိန် မှာ အနည်းငယ် တောက်ပသွားခဲ့ပြီး မေးလိုက်သည်၊ "မိတ်ဆွေ လုံ... အဲ့ဒီ နတ်ဆိုး သခင် နှစ်ယောက် ကော အခု ဘယ်မှာလဲ?"

"သူတို့ ကတော့ ကျွန်တော်တို့ ကြိုတင် ပြင်ဆင်ထားတဲ့ အစီအရင် ထဲမှာ ပိတ်မိနေခဲ့တာ ဆိုတော့ တစ်ရက် နဲ့ တစ်ည လောက် အထိတော့ ထွက်လာနိုင်မှာ မဟုတ်ပါဘူး၊" ဟု ဘိုင်ချီ (Bai Qi) က ပြန်ဖြေခဲ့သည်။

"သိပ်ကောင်းတာ ပဲ! အခု လူ စုံပြီ ဆိုတော့ ချက်ချင်း ပဲ ထွက်ကြတာ ပေါ့၊" ဟု ထောင်ချီသော ဆောင်းဦးမယ် က ဝမ်းသာအားရ နဲ့ ပြောလိုက်သည်။

"ကျွန်မ လည်း အဲ့လို ပဲ တွေးထားတာ ပါ၊" ဟု ယေး မိသားစု က အမျိုးသမီး ကလည်း သဘောတူလိုက်သည်။

တခြား လူတွေ ကလည်း ဘာမှ ကန့်ကွက်ခြင်း မရှိတာ ကြောင့် ယေး မိသားစု က အမျိုးသမီး နဲ့ ထောင်ချီသော ဆောင်းဦးမယ် တို့ က သူတို့ ရဲ့ လက်ကို မြှောက်လိုက်ရာ ပုတ်သင်ညို များစွာ ထွက်ပေါ်လာခဲ့တော့သည်။

လုံ မိသားစု ခေါင်းဆောင် နဲ့ တခြား လူတွေ အကုန်လုံး ကလည်း သူတို့ ရဲ့ ပုတ်သင်ညို တွေ ပေါ်ကို တက်လိုက်ကြပြီးနောက် နတ်ဆိုး ဟိန်းသံ သဲကန္တာရ ထဲကို မျက်စိတစ်မှိတ် အတွင်း မှာ ပဲ ဝင်သွားခဲ့ကြတော့သည်။

တစ်ရက် ကြာပြီးတဲ့နောက် မှာတော့၊ အမည်းရောင် နဲ့ အနီရောင် အလင်းတန်း နှစ်ခု ဟာ ဟန်လီ တို့ မနေ့က စုခဲ့တဲ့ သဲပုံ ဘေးကို ဆင်းသက်လာခဲ့ကြသည်။ အဲ့ဒါ ကတော့ အင်္ကျီ အရှည် ဝတ်ထားတဲ့ အသက်ကြီးပိုင်း အမျိုးသား နှစ်ယောက် ဖြစ်ပြီး သူတို့ နှစ်ယောက် စလုံး ကတော့ ဒေါသထွက်နေတဲ့ အမူအရာ တွေ ရှိနေခဲ့ကြသည်။

"သူတို့ ရဲ့ အရှိန်အဝါ တွေ က ဒီမှာ ခဏ နေခဲ့ပုံ ရတယ်; သူတို့ ကတော့ နတ်ဆိုး ဟိန်းသံ သဲကန္တာရ ထဲကို ဝင်သွားကြပြီ နဲ့ တူတယ်၊" ဟု ထို အဖိုးအို တွေ ထဲက တစ်ယောက် က အေးစက်လှတဲ့ အမူအရာ နဲ့ ပြောလိုက်တော့သည်။

> Source: https://novelsonline.org/a-record-of-a-mortals-journey-to-immortality/chapter-2075
> Pulled as original English (novelsonline).
