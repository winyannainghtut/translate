# A Record of a Mortal’s Journey to Immortality - Chapter 2089

"ဒီ နေရာက ပြင်းထန်လှတဲ့ မိုးကြိုး အစွမ်း တွေ ကတော့ ဧကန်မလွဲ အဲ့ဒီ ဧရာမ နတ်ဆိုး ပုံဆောင်ခဲ ရုပ်သေး (Devil Crystal Puppet) နဲ့ ပတ်သက်နေတာ ပါ; ကျွန်တော် စိုးရိမ်တာ ကတော့ ဒီ မိုးကြိုး ပင်လယ် ကို ဖောက်ထွက်ဖို့ ကြိုးစားတဲ့ အချိန် မှာ အဲ့ဒီ ရုပ်သေး ရဲ့ ကန့်သတ်ချက် တွေ ကို သွားပြီး လှုပ်နှိုးမိမှာ ကို ပါ။ ဒီ ရုပ်သေး ရဲ့ အရှိန်အဝါ ကတော့ စစ်မှန်သော ဝိညာဉ် သားရဲ တစ်ကောင် ထက် မနိမ့်တာ ဆိုတော့၊ သူ့ရဲ့ ကန့်သတ်ချက် တွေ က အစွမ်း အနည်းငယ် လောက် ကျန်နေဦးမယ် ဆိုရင်တောင်မှ ငါတို့ အတွက် အန္တရာယ် အများကြီး ရှိနိုင်ပါတယ်၊" ဟု ဟန်လီ က ပြောလိုက်သည်။

"ကြည့်ရတာ တော့ ဝိညာဉ် မျိုးနွယ်စု က စီနီယာ ပြောတဲ့ အန္တရာယ် ဆိုတာ က ဒီ မိုးကြိုး ပင်လယ် နဲ့ အဲ့ဒီ ရုပ်သေးကြီး ကို ပြောတာ ပဲ ဖြစ်မှာ ပါ။ တကယ်လို့ သာ ဒီ အရာတွေ ကို ရှောင်လွှဲနိုင်တဲ့ နည်းလမ်း ရှိမယ် ဆိုရင်တော့ အဲ့ဒီ စီနီယာ က ပြောပြသွားမှာ ပါ၊ ဒါကြောင့်လည်း ငါတို့ မှာ အင်အား သုံးပြီး ဖောက်ထွက်ဖို့ ကလွဲရင် တခြား ရွေးချယ်စရာ မရှိတော့ပါဘူး။ ငါတို့ အကုန်လုံး ရဲ့ အစွမ်း တွေ ကို ပေါင်းစပ်လိုက်မယ် ဆိုရင်တော့ ဖောက်ထွက်နိုင်မှာ ပါ၊ ဒါပေမယ့် အဲ့ဒီ အတွက် စွမ်းအင် အများကြီးတော့ ကုန်လိမ့်မယ်၊" ဟု လုံ မိသားစု အကြီးအကဲ (Long Family Patriarch) က လေးနက်လှတဲ့ အမူအရာ နဲ့ ပြောလိုက်သည်။

"ငါတို့ ဒီလောက်ထိ ရောက်လာခဲ့ကြပြီ ပဲ၊ အခု အချိန် မှာတော့ နောက်ပြန်ဆုတ်လို့ မရတော့ပါဘူး။ အကုန်လုံး ပြင်ဆင်ထားကြပါ; အတူတူ ဖောက်ထွက်ကြတာ ပေါ့၊" ဟု ထောင်ပေါင်းများစွာသော ဆောင်းဦးမယ် (Holy Maiden Thousand Autumns) က ပြတ်သားလှတဲ့ အကြည့်တွေ နဲ့ ပြောလိုက်သည်။

ဒါ နဲ့အတူ၊ အကုန်လုံး လည်း ဧရာမ သင်္ဘောကြီး ပေါ်မှာတင် လှုပ်ရှားလာခဲ့ကြပြီး၊ စီရင်ချက် တွေ ကို လှုပ်နှိုးတာ ဒါမှမဟုတ် ရတနာ တွေ ကို ထုတ်ဖော်တာ တွေ ကို လုပ်ဆောင်လာခဲ့ကြတော့သည်။

မကြာခင် မှာတော့၊ မတူညီလှတဲ့ အရောင် အသွေး တွေ ရှိတဲ့ အလင်း အတားအဆီး များစွာ ဟာ သင်္ဘောကြီး ကို ဖုံးအုပ်သွားခဲ့သလို၊ ရတနာ ပုံရိပ် ဆယ်ဂဏန်း ခန့် ဟာလည်း အတားအဆီး တွေ ထဲကနေ ထွက်ပေါ်လာခဲ့ကြပြီး သင်္ဘော တစ်စင်းလုံး ကို ကာကွယ်ပေးလိုက်ကြသည်။

အဲ့ဒီ နောက်မှာတော့၊ သင်္ဘော ရဲ့ အရှေ့ဘက် နဲ့ အနောက်ဘက် တွေ ဆီကနေ တောက်ပလှတဲ့ အပြာရောင် အလင်းလုံး တွေ ထွက်ပေါ်လာခဲ့သလို၊ အပြာရောင် ကျောက်ဘီလူးကြီး နှစ်ကောင် လည်း ထွက်ပေါ်လာခဲ့တော့သည်။

ထို ရုပ်သေး နှစ်ကောင် ကတော့ ပေ ၁၀၀ ခန့် ရှည်လျားလှပြီး သူတို့ရဲ့ ခန္ဓာကိုယ် တစ်ခုလုံး မှာလည်း ဝါရောင် စာသား တွေ ပြည့်နှက်နေခဲ့သည်။ သူတို့ ရဲ့ မျက်နှာပေါ်မှာလည်း နက်ရှိုင်းလှတဲ့ မျက်လုံး တစ်စုံ ကလွဲရင် တခြားသော အင်္ဂါ ရုပ်တွေ မရှိကြပေ။

ရုပ်သေး နှစ်ကောင် ကတော့ အနည်းငယ် ပျက်စီးနေတယ် လို့ ထင်ရသော်လည်း၊ သူတို့ ဆီကနေ ထွက်ပေါ်နေတဲ့ ရှေးဟောင်း အရှိန်အဝါ တွေ ကတော့ လူကို အသက်ရှူ မဝလောက်အောင် ဖိအား ပေးနေခဲ့သည်။

ဒါတွေ ကတော့ လုံ မိသားစု အကြီးအကဲ ရဲ့ ရှေးဟောင်း ရုပ်သေး တွေ ပင်။

"ဒီ ရုပ်သေး နှစ်ကောင် ကတော့ အမှန်တကယ် ပဲ သာမန် ဝိညာဉ် ပေါင်းစည်းခြင်း အဆင့် ကျင့်ကြံသူ တစ်ယောက် ထက် မနိမ့်တဲ့ အစွမ်း တွေ ရှိတာ ပဲ။ ဒါပေမယ့် သူတို့ က ဒီ မိုးကြိုး ပင်လယ် ထဲမှာ ပျက်စီးသွားမှာ ကို အစ်ကို မစိုးရိမ်ဘူး လား?" ယေး မိသားစု က အမျိုးသမီး (Fairy Ye) က ထို ကျောက်ဘီလူး တွေ ကို ကြည့်ရင်း မေးလိုက်သည်။

"ဒီ ရုပ်သေး တွေ က အစွမ်းထက် တာ တော့ မှန်ပေမယ့်၊ ငါ ဒါတွေ ကို ရကတည်းက ပျက်စီးနေခဲ့တာ ပါ၊ ဒါကြောင့်လည်း သူတို့ က အများဆုံး တစ်ပွဲ လောက် ပဲ ထပ်ပြီး တိုက်နိုင်ပါတော့မယ်။ ဒါ့အပြင် သူတို့ကို သန့်စင်ဖို့ ကလည်း လဝက် ခန့် အချိန် ပေးရတာ လေ၊ ဒါကြောင့်လည်း မင်း ထင်သလောက်တော့ တန်ဖိုး မရှိလှပါဘူး ဖေရီ ယေး၊" ဟု လုံ မိသားစု အကြီးအကဲ က အနည်းငယ် ဝမ်းနည်းလှတဲ့ အမူအရာ နဲ့ ပြန်ဖြေခဲ့သည်။

ယေး မိသားစု က အမျိုးသမီး လည်း ဒါကို ကြားလိုက်ရချိန် မှာတင် နားလည်သွားခဲ့သည်၊ "ဩော်... ဒါ ကတော့ အတော်လေးကို နှမြောစရာ ကောင်းတာ ပဲ။"

တစ်ချိန်တည်း မှာပင်၊ ဟန်လီ ကလည်း သင်္ဘော ပေါ်မှာ တပ်ဆင်ထားတဲ့ နတ်ဆိုး တံခွန် (devilish flags) တွေ ကို လှုပ်နှိုးလိုက်ရာ၊ တံခွန် တွေ ထဲကနေ နက်မှောင်လှတဲ့ နတ်ဆိုး ချီ တွေ က အလွန် ပဲ ထွက်ပေါ်လာခဲ့ပြီးနောက် ထူထပ်လှတဲ့ သံကြိုး နက်ကြီး တွေ အဖြစ် ပြောင်းလဲသွားခဲ့ကာ သင်္ဘော တစ်စင်းလုံး ကို ပိုက်ကွန်ကြီး တစ်ခု လိုမျိုး ဖုံးအုပ်လိုက်တော့သည်။

သင်္ဘော ရဲ့ အရှေ့မှာတော့၊ ထောင်ပေါင်းများစွာသော ဆောင်းဦးမယ် က ငွေရောင် ကျောက်စိမ်း တံဆိပ်ပြား တစ်ခု ကို မြှောက်ကိုင်လိုက်ရင်း ရေခဲ ရေ ကြံ့ (Glacial Water Rhinoceroses) ရှစ်ကောင် ရှိရာ ဆီသို့ ဂါထာ တစ်ခု ကို ရွတ်ဆိုလိုက်သည်။

ရုတ်တရက် ပဲ၊ ကျောက်စိမ်း တံဆိပ်ပြား ထဲကနေ ငွေရောင် အလင်းလုံး ရှစ်လုံး ထွက်ပေါ်လာခဲ့ပြီးနောက် အဲ့ဒီ နတ်ဆိုး သတ္တဝါ တွေ ရဲ့ ခန္ဓာကိုယ် ထဲကို ချက်ချင်း ပဲ ဝင်ရောက်သွားခဲ့ကြသည်။

သင်္ဘော ရဲ့ ရှေ့က ပင်လယ်ရေ တွေ လည်း အလွန် ပဲ လှုပ်ခတ်သွားခဲ့သလို၊ ရွှေရောင် တောက်ပလှတဲ့ ချပ်ဝတ် တွေ ကလည်း ထို ကြံ့ ရှစ်ကောင် ရဲ့ ခန္ဓာကိုယ် ပေါ်မှာ ပေါ်ထွက်လာခဲ့တော့သည်။ ထို ချပ်ဝတ် တွေ ကတော့ သူတို့ရဲ့ ခန္ဓာကိုယ် နဲ့ အတော်လေးကို ကွင်းတိကွင်းစ ဖြစ်နေခဲ့သည်။

ရေခဲ ရေ ကြံ့ တွေ လည်း အဲ့ဒီ ချပ်ဝတ် တွေ ကို ဝတ်ဆင်လိုက်ရချိန် မှာတင် ဝမ်းသာအားရ နဲ့ ဟိန်းဟောင်လိုက်ကြသလို၊ သူတို့ရဲ့ အရှိန်အဝါ တွေ ကလည်း သိသိသာသာ ပိုပြီးတော့ အစွမ်းထက်လာခဲ့သည်။

"သားရဲ ချပ်ဝတ် (Beastly armor) လား?" ဟု အကြီးအကဲ ဟွေ (Elder Hui) က ဒါကို မြင်လိုက်ရချိန် မှာ အံ့သြတကြီး နဲ့ ရေရွတ်လိုက်သည်။

နာမည် အတိုင်း ပါပဲ၊ သားရဲ ချပ်ဝတ် ဆိုတာ ကတော့ ဝိညာဉ် သားရဲ တွေ အတွက် သီးသန့် သန့်စင်ထားတဲ့ ချပ်ဝတ် တွေ ပဲ ဖြစ်သည်။ လူတွေ ရဲ့ ချပ်ဝတ် တွေ နဲ့ မတူတာ ကတော့ ဒါတွေ က ကာကွယ်ရေး အစွမ်း မြင့်မားတဲ့ အပြင် ဝိညာဉ် သားရဲ တွေ ရဲ့ အစွမ်း ကိုလည်း ခဏတာ အတွင်း မှာတင် အများကြီး တိုးတက်စေနိုင်တာ ပင်။

ဒါပေမယ့်လည်း ဒီလိုမျိုး သားရဲ ချပ်ဝတ် တွေ ကိုတော့ အချို့သော ဝိညာဉ် သားရဲ တွေ အတွက်သာ သန့်စင်နိုင်တာ ဖြစ်ပြီး၊ ဝိညာဉ် မျိုးနွယ်စု (Spirit Race) က လူတွေ သာလျှင် ဒီ နည်းစနစ် ကို သိကြတာ ဖြစ်တာ ကြောင့် အတော်လေးကို တွေ့ရခဲလှသည်။

အကြီးအကဲ ဟွေ လည်း ဒီလိုမျိုး ချပ်ဝတ် ကို ပထမဆုံး အကြိမ် မြင်ဖူးတာ ဖြစ်သလို၊ အဲ့ဒါ က ရေခဲ ရေ ကြံ့ တွေ ရဲ့ အစွမ်း ကို ဘယ်လောက်ထိ တိုးမြင့်စေသလဲ ဆိုတာ ကို မြင်လိုက်ရချိန် မှာတင် အတော်လေး စိတ်ဝင်စားသွားခဲ့ရသည်။

တစ်ချိန်တည်း မှာပင်၊ လုံ မိသားစု အကြီးအကဲ ကတော့ အနီရောင် ထီး ငယ်လေး တစ်လက် ကို ထုတ်ဖော်လိုက်ပြီးနောက် အဲ့ဒါ ကို ဂါထာ တွေ နဲ့အတူ ရှေ့သို့ ပစ်လွှတ်လိုက်သည်။ ထို ထီး လည်း အနီရောင် အလင်းလုံး တစ်ခု အဖြစ် ပြောင်းလဲသွားခဲ့ပြီးနောက် မနှစ်မြို့ဖွယ်ကောင်းလှတဲ့ အနံ့ တွေ နဲ့အတူ ကောင်းကင် ပေါ်သို့ ပျံတက်သွားခဲ့တော့သည်။

မကြာခင် မှာတော့၊ အကုန်လုံး လည်း အဆင်သင့် ဖြစ်သွားခဲ့ကြပြီ ဖြစ်ရာ၊ ထောင်ပေါင်းများစွာသော ဆောင်းဦးမယ် လည်း ရေခဲ ရေ ကြံ့ တွေ ကို စေခိုင်းလိုက်ပြီး သင်္ဘောကြီး ကို မိုးကြိုး ပင်လယ် ရှိရာ ဆီသို့ မြားတစ်စင် လိုမျိုး အရှိန်အဟုန် နဲ့ ဆွဲခေါ်သွားခဲ့တော့သည်။

ဟန်လီ ကတော့ သင်္ဘော ရဲ့ ဘေးတစ်ဖက် မှာ ရပ်နေခဲ့ပြီး၊ တည်ငြိမ်လှတဲ့ အမူအရာ နဲ့ ရှေ့က မိုးကြိုး ပင်လယ် ကို ကြည့်နေခဲ့သည်။

ထောင်ပေါင်းများစွာသော ဆောင်းဦးမယ် လည်း သင်္ဘော ရဲ့ အရှေ့မှာ ရပ်နေခဲ့ပြီး၊ ကျိရွှေ (Zhi Shui) ကတော့ သူမ ရဲ့ နံဘေးမှာတင် ရှိနေခဲ့သည်။ သင်္ဘောကြီး က မိုးကြိုး ပင်လယ် ထဲကို မဝင်ခင် စက္ကန့် ပိုင်း အလိုမှာတင်၊ အမည်မသိလှတဲ့ ရွှေရောင် စာသား တစ်ခု ဟာ သူ့ရဲ့ လက်ဖဝါး ပေါ်မှာ ပေါ်ထွက်လာခဲ့သော်လည်း သူ့ရဲ့ ဝတ်စုံ ကြောင့် မည်သူမှတော့ မမြင်လိုက်ရပေ။

တစ်ချိန်တည်း မှာပင်၊ အမည်းရောင် တိမ်တိုက် တွေ ထဲမှာ ဖုံးကွယ်နေတဲ့ ရွှေရောင် ကဏန်းကြီး ရဲ့ ခြေထောက် တစ်ဖက် က အနည်းငယ် တုန်ခါသွားခဲ့သလို၊ အဲ့ဒီ ပေါ်မှာလည်း တူညီလှတဲ့ ရွှေရောင် စာသား တစ်ခု ပေါ်ထွက်လာခဲ့ပြီးနောက် ချက်ချင်း ပဲ ပျောက်ကွယ်သွားခဲ့သည်။

ဒါ ကိုတော့ တခြားသော သူတွေ ကတော့ လုံးဝ သတိမထားမိခဲ့ကြပေ။

......

မိုးကြိုး ပင်လယ် ထဲက ကျွန်း တစ်ကျွန်း ပေါ်မှာတော့၊ အစိမ်းရောင် ရေကန် တစ်ခု ရဲ့ ဘေးမှာ အဖြူရောင် ဝတ်စုံ ဝတ်ထားတဲ့ အမျိုးသမီး တစ်ယောက် ထိုင်နေခဲ့သည်။ သူမ ရဲ့ မျက်ခုံး နှစ်ခု ကြားမှာတော့ ပန်းဆီရောင် ပန်းပုံစံ အမှတ်အသား တစ်ခု ပေါ်ထွက်လာခဲ့ပြီးနောက် သူမ လည်း မျက်လုံး ဖွင့်လိုက်ကာ ခပ်ပြုံးပြုံး ပဲ ရှိနေခဲ့သည်။

သူမ ရဲ့ နောက်မှာတော့ အမည်းရောင် ချပ်ဝတ် ဝတ်ထားတဲ့ အမျိုးသား တစ်ယောက် ရှိနေခဲ့ပြီး၊ သူမ ရဲ့ လှပလှတဲ့ အပြုံး ကြောင့် ခဏတာ ကြောင်အမ်း သွားခဲ့ရသည်။ သူ သတိ ပြန်ဝင်လာချိန် မှာတော့ ထို အမျိုးသမီး က ပျောက်ကွယ်သွားခဲ့ပြီ ဖြစ်သည်။

"ဟဲဟဲ... ကြည့်ရတာ တော့ အဲ့ဒီ ကောင် အခု ရောက်လာပြီ နဲ့ တူတယ်၊" ဟု အမည်းရောင် ချပ်ဝတ် ဝတ်ထားတဲ့ အမျိုးသား က သူ့ဘာသာသူ ရေရွတ်လိုက်ရင်း၊ ကြမ်းတမ်းလှတဲ့ အကြည့်တွေ နဲ့ တစ်နေရာ ဆီသို့ အလျင်အမြန် လှမ်းလျှောက်သွားခဲ့တော့သည်။

......

နတ်ဆိုး မူလ ပင်လယ် နဲ့ ကီလိုမီတာ ပေါင်း များစွာ ဝေးကွာလှတဲ့ ဧရာမ ကျွန်းကြီး တစ်ကျွန်း ပေါမှာတော့၊ အမည်းရောင် ဝတ်စုံ ဝတ်ထားတဲ့ လူငယ် တစ်ယောက် ဟာ ဧရာမ တောင်ကြီး တစ်လုံး ရဲ့ ထိပ်မှာ ရှိတဲ့ စိုက်ခင်း ငယ်လေး တစ်ခု ရဲ့ အရှေ့မှာ ရပ်နေခဲ့သည်။ သူ ကတော့ အရှိန်အဝါ တွေ ထွက်ပေါ်နေတဲ့ နီညိုရောင် ဝိညာဉ် ဆေးပင် တစ်ခု ကို အလွန် ပဲ အာရုံစိုက်ပြီး ကြည့်နေခဲ့တာ ပင်။

ထို စိုက်ခင်း ကတော့ ပေ ဆယ်ဂဏန်း ခန့် သာ ရှိသော်လည်း၊ အနားသတ် ကိုတော့ ခရမ်းရွှေရောင် ပုံဆောင်ခဲ တွေ နဲ့ လုပ်ထားတဲ့ နံရံ အနိမ့်လေး တစ်ခု နဲ့ ကာရံထားခဲ့သည်။ စိုက်ခင်း ထဲက မြေဆီလွှာ တွေ ကလည်း အလွန် ပဲ သင်းပျံ့လှတဲ့ အနံ့ တွေ ထွက်ပေါ်နေခဲ့သည်။

ဘေးနားက တခြားသော စိုက်ခင်း တွေ မှာလည်း အမည်မသိလှတဲ့ ဝိညာဉ် ဆေးပင် တွေ စိုက်ထားခဲ့ကြသလို၊ အဲ့ဒီ စိုက်ခင်း တွေ ရဲ့ ဘေးနားမှာလည်း ပေ ၁၀ ခန့် ရှည်လျားလှတဲ့ ထူးဆန်းလှတဲ့ အပင် တွေ ရှိနေခဲ့သည်။

ထို အပင်တွေ တစ်ခုချင်းစီ ကတော့ ဓား တစ်လက် လိုမျိုး ဖြောင့်စင်းနေခဲ့ကြပြီး၊ အပင် ရဲ့ ထိပ်မှာတော့ အနီရောင် အသီး ရှည်လျားလျား လေးတွေ သီးနေခဲ့ကြသည်။

ဒါတွေ ကတော့ ဟန်လီ တစ်ခါ မြင်ဖူးခဲ့တဲ့ သွေးသွား ဆန် (Bloodtooth Rice) အပင်တွေ ပင်။

ဒါပေမယ့်လည်း သူ မြင်ဖူးခဲ့တဲ့ အပင် ကတော့ လက်မ အနည်းငယ် သာ ရှိသော်လည်း၊ အခု မြင်ရတဲ့ အပင်တွေ ကတော့ အနံ့ ရော အရွယ်အစား ပါ အများကြီး ပိုပြီးတော့ သာလွန်လှတာ ပင်။

သွေးသွား ဆန် ဆိုတာ ကတော့ သာမန် နတ်ဆိုး တွေ အတွက် အလွန် အဖိုးတန်လှတဲ့ အရာ ဖြစ်သော်လည်း၊ ဒီ နေရာမှာတော့ သာမန် ဝိညာဉ် ဆေးပင် တွေ လိုမျိုး ပဲ စိုက်ပျိုးထားခဲ့ကြတာ ပင်။

တခြားသော စိုက်ခင်း တွေ မှာတော့ ဝိညာဉ် ဆေးပင် အမျိုးအစား ၁၀ မျိုး ထက်မနည်း စိုက်ထားခဲ့ကြသော်လည်း၊ အဲ့ဒီ လူငယ် ရှေ့မှာ ရှိတဲ့ စိုက်ခင်း ငယ်လေး မှာတော့ နီညိုရောင် ဝိညာဉ် ဆေးပင် တစ်ခု တည်း သာ ရှိနေခဲ့သည်။

အဲ့ဒီ ဝိညာဉ် ဆေးပင် ကတော့ ငါးပေ မှ ခြောက်ပေ ခန့် သာ ရှိသလို၊ အပွင့် ဖြစ်စေ အသီး ဖြစ်စေ မရှိကြပေ။ သူ့မှာတော့ ပါးလွှာလှတဲ့ အရွက် အနည်းငယ် သာ ရှိနေတာ ဖြစ်တာ ကြောင့် သိပ်ပြီးတော့ ထူးခြားမှု မရှိလှဘူး လို့ ထင်ရသည်။

ဒါပေမယ့်လည်း အမည်းရောင် ဝတ်စုံ ဝတ်ထားတဲ့ လူငယ် ကတော့ အဲ့ဒီ အပင် ကိုသာ မျက်တောင် မခတ်ဘဲ စိုက်ကြည့်နေခဲ့သည်။

ရုတ်တရက် ပဲ၊ သူ့ရဲ့ လက်ကောက်ဝတ် ကနေ အမည်းရောင် အလင်းတန်း တစ်ခု ထွက်ပေါ်လာခဲ့ပြီးနောက်၊ အမည်းရောင် စာသား တစ်ခု က သူ့ရဲ့ အရေပြား ပေါ်မှာ ပေါ်လာခဲ့သည်။

ဒါပေမယ့်လည်း ထို လူငယ် ကတော့ ဒါ ကို လုံးဝ လျစ်လျူရှု ထားခဲ့ပြီး ရှေ့က ဝိညာဉ် ဆေးပင် ကိုသာ ဆက်ပြီး စိုက်ကြည့်နေခဲ့သည်။

အချိန် အတော်ကြာမှသာ၊ အဲ့ဒီ ဆေးပင် ရဲ့ မျက်နှာပြင် ပေါ်မှာ ရွှေရောင် အလင်းတန်း တွေ ထွက်ပေါ်လာခဲ့သလို၊ သူ့ရဲ့ အရွက် တွေ ကလည်း မျက်စိရှေ့တင် ငွေရောင် အဖြစ် အလျင်အမြန် ပြောင်းလဲသွားခဲ့တော့သည်။

ဒါ ကို မြင်လိုက်ရချိန် မှာ ထို လူငယ် ရဲ့ မျက်လုံးထဲမှာ ဝမ်းသာသွားတဲ့ အမူအရာ တစ်ခု ပေါ်လာခဲ့သော်လည်း၊ နောက်ထပ် တစ်စက္ကန့် မှာတင် ထို ဝိညာဉ် ဆေးပင် လည်း ရုတ်တရက် ပဲ တုန်ခါသွားခဲ့ပြီးနောက် ချက်ချင်း ပဲ ညှိုးနွမ်းသွားခဲ့ကာ မီးခိုးရောင် ချီ တွေ အဖြစ် ပြောင်းလဲသွားခဲ့တော့သည်။

"ဘာလို့ ထပ်ပြီး ရှုံးနိမ့်သွားပြန်တာ လဲ? ငါ ဘယ်မှာ မှားနေလို့ လဲ? ငါ ဒါ ကို ပြုစုပျိုးထောင်တဲ့ အချိန် က မလုံလောက်သေးလို့ လား?"

အမည်းရောင် ဝတ်စုံ ဝတ်ထားတဲ့ လူငယ် ရဲ့ မျက်နှာ က ဒေါသ ကြောင့် ပုံပျက်ပန်းပျက် ဖြစ်သွားခဲ့ပြီးနောက်၊ သူ က လက်တစ်ဖက် ကို ဝှေ့ယမ်းလိုက်ရာ နက်မှောင်လှတဲ့ အလင်းလုံး တစ်ခု ဟာ စိုက်ခင်း ဆီသို့ ပြင်းထန်စွာ နဲ့ ကျရောက်သွားခဲ့တော့သည်။

ကျယ်လောင်လှတဲ့ အသံကြီး တစ်ခု ထွက်ပေါ်လာခဲ့ပြီးနောက် တောင် တစ်ခုလုံး လည်း ပြင်းထန်စွာ ပဲ တုန်ခါသွားခဲ့သလို၊ အဲ့ဒီ စိုက်ခင်း လည်း အလုံးစုံ ပျက်စီးသွားခဲ့ပြီ ဖြစ်ကာ ဧရာမ အမည်းရောင် တွင်းကြီး တစ်ခု သာ ကျန်ရစ်ခဲ့တော့သည်။

အဲ့ဒီ တွင်း ရဲ့ နှုတ်ခမ်း ကတော့ အလွန် ပဲ ချောမွေ့နေခဲ့သလို၊ အောက်ခြေ ကိုလည်း မမြင်နိုင်လောက်အောင် နက်ရှိုင်းလှသည်။

အချိန် အတော်ကြာမှသာ သူ က စိတ်ကို ပြန်ထိန်းလိုက်နိုင်ပြီး၊ သူ့ရဲ့ လက်ကောက်ဝတ် က အမည်းရောင် စာသား ကို ငုံ့ကြည့်လိုက်သည်။

"ဟွန့်... တစ်စုံတစ်ယောက် က Bitter Spirit Island (ခါးသီးသော ဝိညာဉ် ကျွန်း) ကို ကျူးကျော်နေပြန်ပြီ ပေါ့; ကြည့်ရတာ တော့ ဝိညာဉ် နယ်မြေ (Spirit Realm) က လူမိုက် တွေ ပဲ ဖြစ်မှာ ပါ။ သူတို့ တွေကို ငါ့ရဲ့ ဒေါသ တွေ ဖြေဖျောက်ဖို့ အတွက် သုံးဖို့ ကောင်းတာ ပေါ့၊" ဟု ထို လူငယ် က အေးစက်စက် ရယ်မောလိုက်ရင်း လက်တစ်ဖက် ကို ဝှေ့ယမ်းလိုက်ရာ၊ အမည်းရောင် အလင်းတန်း တွေ ထဲကနေ ပေ ၁၀၀၀ ကျော် ရှည်လျားလှတဲ့ ခေါင်းသုံးလုံးပါ နဂါးနက် (three-headed black wyrm) ကြီး တစ်ကောင် ထွက်ပေါ်လာခဲ့တော့သည်။

ထို လူငယ် လည်း နဂါး ကြီး ရဲ့ အပေါ်ကို ပျံတက်သွားခဲ့ပြီးနောက် အေးစက်စက် အသံ နဲ့ စေခိုင်းလိုက်သည်၊ "Bitter Spirit Island ကို သွားမယ်!"

ခေါင်းသုံးလုံးပါ နဂါးကြီး လည်း ဟိန်းဟောင်လိုက်ရင်း သူ့ရဲ့ ခြေထောက် အောက်မှာ အမည်းရောင် တိမ်တိုက် တွေ ပေါ်လာခဲ့သလို၊ အဲ့ဒီ လူငယ် ကို တင်ဆောင်ပြီး မိုးကြိုး ပင်လယ် ရှိရာ ဆီသို့ ပျံသန်းသွားခဲ့တော့သည်။

......

အကြီးတန်း နတ်ဆိုး နယ်မြေ က အဆုံးမဲ့လှတဲ့ တောင်တန်းကြီး တွေ ရဲ့ အောက်မှာ ရှိတဲ့ မြေအောက် နန်းတော်ကြီး တစ်ခု ထဲမှာတော့၊ ကြည်လင်လှတဲ့ ပုံဆောင်ခဲ ခေါင်းတလား တစ်ခု ရှိနေခဲ့ပြီး၊ အဲ့ဒီ ထဲမှာတော့ ရွှေရောင် ဝတ်စုံ ဝတ်ထားတဲ့ အသက်လတ်ပိုင်း အရွယ် အမျိုးသား တစ်ယောက် လဲလျောင်းနေခဲ့သည်။ သူ့ရဲ့ လည်ပင်း ဘေးမှာတော့ ရွှေရောင် စာသား တစ်ခု က တဖျပ်ဖျပ် လင်းလက်နေခဲ့သော်လည်း၊ သူ ကတော့ မျက်လုံးမှိတ် ပြီး ငြိမ်သက်နေခဲ့ရာ သူ က သေသလား ရှင်သလား ဆိုတာ ကိုတော့ မည်သူမှ မသိနိုင်ကြပေ။

> Source: https://novelsonline.org/a-record-of-a-mortals-journey-to-immortality/chapter-2089
> Pulled as original English (novelsonline).
