# A Record of a Mortal’s Journey to Immortality - Chapter 2079

"စိတ်အေးအေး ထားပါ မိတ်ဆွေ လော့ (Luo); ငါတို့ ရဲ့ ပစ်မှတ် တွေ ရောက်လာပြီ ဆိုပေမယ့်လည်း ဒီ မြို့ထဲမှာ သူတို့ကို တိုက်ခိုက်ဖို့ ကတော့ အကြံကောင်း မဟုတ်ပါဘူး။ သူတို့ မြို့ထဲကနေ ထွက်သွားတဲ့ အထိ စောင့်ကြတာ ပေါ့။ ဒီ အတောအတွင်း မှာတော့ ငါ့ရဲ့ Shadow Chasing Insect (အရိပ်ခြေရာခံ ပိုးမွှား) ကို သုံးပြီးတော့ သူတို့ကို စောင့်ကြည့်နေပါ့မယ်။" တာအို ဘုန်းကြီး က ပြောလိုက်ရင်း လက်တစ်ဖက် နဲ့ ဝှေ့ယမ်းလိုက်ရာ စိမ်းဖန်ဖန် အလင်းစက် ကလေး တစ်ခု ထွက်ပေါ်လာခဲ့ပြီး ဟင်းလင်းပြင် ထဲမှာ ပျောက်ကွယ်သွားခဲ့သည်။

"ကောင်းပါပြီ၊ ခင်ဗျား ပြောတဲ့ အတိုင်း ပဲ လုပ်ကြတာ ပေါ့ အစ်ကို လင် (Leng)။ ကျွန်တော် စဉ်းစားနေတာ က ငါတို့ ရဲ့ ပစ်မှတ် တွေ က တကယ် ပဲ နတ်ဆိုး သခင် (Devilish Lords) တွေ လား ဆိုတာ ပါပဲ။ တကယ်လို့ သာ ဟုတ်ခဲ့မယ် ဆိုရင်တော့ ကျွန်တော် မကြာခင်ကတင် တတ်မြောက်ထားတဲ့ အစွမ်းထက်လှတဲ့ နည်းစနစ် တစ်ခု ကို စမ်းသပ်ကြည့်လို့ ရတာ ပေါ့၊" ဟု ထွားကြိုင်းလှတဲ့ လူ က ရယ်မောလိုက်ရင်း ပြန်ထိုင်လိုက်သည်။

"ပစ်မှတ် တွေ ကို လျှော့မတွက်ပါနဲ့ မိတ်ဆွေ လော့; ငါတို့ကို ပေးတဲ့ အခကြေးငွေ က ဒီလောက်အထိ များနေတယ် ဆိုကတည်းက ငါတို့ ရဲ့ ပစ်မှတ် တွေ က သာမန် ဖြစ်တည်မှု တွေ မဟုတ်ဘူး ဆိုတာ သိသာနေပါတယ်။ ဒါကြောင့် ပေါ့ပေါ့ဆဆ မလုပ်တာ ကောင်းပါလိမ့်မယ်၊" ဟု တာအို ဘုန်းကြီး က ပြုံးပြီး သတိပေးလိုက်သည်။

ထွားကြိုင်းလှတဲ့ လူ က ခေါင်းညိတ် ပြလိုက်သော်လည်း သူ့ရဲ့ ပေါ့ပေါ့ပါးပါး အမူအရာ ကို ကြည့်ရင်တော့ သူ က ဒီ သတိပေးချက် ကို လုံးဝ ဂရုမစိုက်တာ သေချာလှသည်။

တာအို ဘုန်းကြီး လည်း ခေါင်းခါရင်း ခါးသီးလှတဲ့ အပြုံး တစ်ခု နဲ့အတူ အမည်းရောင် ပျံသန်းနိုင်တဲ့ လှေ ကို ပဲ ဆက်ပြီး စိုက်ကြည့်နေမိတော့သည်။

ရုတ်တရက် ပဲ၊ လှေ ထဲကနေ တောက်ပလှတဲ့ အမည်းရောင် အလင်းလုံး တစ်ခု ထွက်ပေါ်လာခဲ့ပြီးနောက် ချက်ချင်း ပဲ ပျောက်ကွယ်သွားခဲ့ပြန်သည်။

အဲ့ဒီ နေရာမှာတော့ အမျိုးသား တစ်ယောက် နဲ့ အမျိုးသမီး တစ်ယောက် ပေါ်လာခဲ့ပြီး နှစ်ယောက် စလုံး ကတော့ အလွန် ပဲ ငယ်ရွယ်တဲ့ ပုံစံ တွေ ရှိနေကြသည်။

တာအို ဘုန်းကြီး ရဲ့ မျက်လုံးထဲမှာတော့ ခရမ်းရောင် အလင်းတန်း တွေ တစ်ချက် ဖြတ်ပြေးသွားခဲ့ပြီးနောက် သူ တို့ နှစ်ယောက် ကို သေသေချာချာ အကဲခတ်လိုက်ရာ သူ့ရဲ့ မျက်မှောင်တွေ ကတော့ အံ့သြမှု တွေ နဲ့အတူ ကြုတ်သွားခဲ့ရသည်။

ထွားကြိုင်းလှတဲ့ လူ ရဲ့ မျက်နှာပေါ်က ပေါ့ပျက်ပျက် အမူအရာ တွေ လည်း သူတို့ နှစ်ယောက် ကို မြင်လိုက်ရချိန် မှာ ပျောက်ကွယ်သွားခဲ့ပြီ ဖြစ်သည်၊ "စိတ်ဝင်စားစရာ ပဲ! သူတို့ ထဲက တစ်ယောက် ကတော့ သူ့ရဲ့ ကျင့်ကြံခြင်း ကို ရည်ရွယ်ချက်ရှိရှိ နဲ့ ဖုံးကွယ်ထားသလို၊ ကျန်တဲ့ တစ်ယောက် ရဲ့ ကျင့်ကြံခြင်း ကတော့ လုံးဝ ကို ခန့်မှန်းလို့ မရနိုင်တာ ပဲ; ဒီ နှစ်ယောက် ကတော့ တကယ် ကို ရင်ဆိုင်ရကျိုး နပ်မယ့် ပြိုင်ဘက် တွေ ပဲ!"

"ဒီ နှစ်ယောက် က သာမန် မဟုတ်ဘူး; ငါတို့ ဒုတိယ အစီအစဉ် ကို သုံးရလိမ့်မယ်၊" ဟု တာအို ဘုန်းကြီး က ခဏ မျှ စဉ်းစားပြီးနောက် ဆုံးဖြတ်ချက် ချလိုက်သည်။

"အဲ့ဒီ အမျိုးသမီး ကတော့ ဘာမှ မဟုတ်ပါဘူး; သူမ က သူမ ရဲ့ ကျင့်ကြံခြင်း ကို ဖုံးကွယ်ဖို့ လျှို့ဝှက် နည်းစနစ် တစ်ခု ကို သုံးထားပေမယ့် ငါတို့ နှစ်ယောက် စလုံး ခန့်မှန်းနိုင်တာ ကတော့ သူမ က သာမန် နတ်ဆိုး သခင် တစ်ယောက် ပါပဲ။ ဒါပေမယ့်လည်း အဲ့ဒီ အမျိုးသား ကတော့ တကယ် ကို ခန့်မှန်းလို့ မရနိုင်တာ မို့လို့ ငါ့ဘက်ကနေ သူ့ရဲ့ စစ်မှန်တဲ့ အစွမ်း ကို အရင်ဆုံး စမ်းသပ်ကြည့်ပါရစေဦး၊" ဟု ထွားကြိုင်းလှတဲ့ လူ က တိုက်ခိုက်ချင်စိတ် တွေ ပြင်းပြနေဆဲ ပင်။

"ဒါ ကတော့ အကြံကောင်း ပါပဲ။ ငါ က အဲ့ဒီ အမျိုးသမီး ကို ကိုင်တွယ်ပါ့မယ်၊ ဒါပေမယ့်လည်း ဒါကို တကယ့် တိုက်ပွဲကြီး ဖြစ်သွားတဲ့ အထိတော့ မလုပ်ကြနဲ့ဦး၊" ဟု တာအို ဘုန်းကြီး ကလည်း သဘောတူလိုက်သည်။

ထွားကြိုင်းလှတဲ့ လူ ကလည်း သူ့ရဲ့ မျက်လုံးထဲမှာ ရက်စက်လှတဲ့ အရိပ်အယောင် တွေ နဲ့အတူ ခေါင်းညိတ် ပြလိုက်သည်။

ပလာဇာ ပေါ်က လူ နှစ်ယောက် ကတော့ တခြား လူတွေ မဟုတ်ဘဲ ဟန်လီ နဲ့ ယေး (Ye) မိသားစု က အမျိုးသမီး တို့ ပင် ဖြစ်သည်။

ရုတ်တရက် ဟန်လီ က တစ်ခုခု ကို ခံစားလိုက်ရသလိုမျိုး စားသောက်ဆိုင် ရှိရာ ဘက်ကို လှမ်းကြည့်လိုက်သည်။

သူ ကတော့ တခြား အထပ် တွေ မှာ စားသောက်နေတဲ့ နတ်ဆိုး တွေ ကို မြင်နိုင်သော်လည်း၊ တာအို ဘုန်းကြီး နဲ့ ထွားကြိုင်းလှတဲ့ လူ တို့ ရှိနေတဲ့ အထပ် မှာတော့ အလွန် ပဲ နက်ရှိုင်းလှတဲ့ အကာအကွယ် တစ်ခု ရှိနေတာ ကြောင့် ဟန်လီ ရဲ့ ဝိညာဉ် မျက်လုံးတွေ ရော ဝိညာဉ် အာရုံ ကပါ ဖြတ်ဖောက် မမြင်နိုင်ခဲ့ပေ။

ဟန်လီ ရဲ့ မျက်နှာ ကတော့ ဒါကို မြင်လိုက်ရချိန် မှာ အနည်းငယ် တည်တင်းသွားခဲ့ရသည်။

"အစ်ကို ဟန်... တစ်ခုခု ရှာတွေ့လို့ လား?" ဟု ယေး မိသားစု က အမျိုးသမီး က မေးလိုက်သည်။

"ကျွန်တော်တို့ ကို အစွမ်းထက်လှတဲ့ ဖြစ်တည်မှု တစ်ခု က စောင့်ကြည့်နေသလိုမျိုး ခံစားရတယ်၊" ဟု ဟန်လီ က ပြောလိုက်ရင်း သူ့ရဲ့ အကြည့် တွေ ကို ပြန်ရုပ်သိမ်းလိုက်သည်။

ယေး မိသားစု က အမျိုးသမီး လည်း ဒါကို ကြားလိုက်ရချိန် မှာ အနည်းငယ် အံ့သြသွားခဲ့ရသည်၊ "အော်? ဒီ မြို့ငယ်လေး မှာ နတ်ဆိုး သခင် တွေ ရှိနေတာ လား?"

သူမ အနေနဲ့ အံ့သြသွားတာ ကတော့ မဆန်းလှပေ၊ ဘာဖြစ်လို့လဲ ဆိုတော့ ဒီ မြို့ငယ်လေး လို နေရာမျိုး မှာ နတ်ဆိုး သခင် တွေ ရှိနေဖို့ ဆိုတာ က ခဲယဉ်းလှတာ ကြောင့် ပင်။

"ဖြစ်နိုင်တာ ပေါ့။ သူတို့ က ကျွန်တော်တို့ ကို ပစ်မှတ်ထားတာ လား မဟုတ်ဘူး လား ဆိုတာ ကတော့ မကြာခင် သိရမှာ ပါ၊" ဟု ဟန်လီ က တည်ငြိမ်စွာ ပြန်ဖြေခဲ့သည်။

"ခင်ဗျား ပြောမှပဲ၊ ကျွန်မ လည်း တစ်ယောက်ယောက် ရဲ့ စောင့်ကြည့်တာ ကို ခံနေရသလိုမျိုး စိတ်ထဲမှာ တစ်မျိုးကြီး ဖြစ်နေတာ ပါ၊" ဟု ယေး မိသားစု က အမျိုးသမီး ကလည်း စားသောက်ဆိုင် ရှိရာ ဘက်ကို လှမ်းကြည့်ရင်း ပြောလိုက်သည်။

"ဘယ်သူ သိမှာ လဲ? သူတို့ က ကျွန်တော်တို့ အတွက် လာတာ မဟုတ်တာ လည်း ဖြစ်နိုင်တာ ပဲ။ အရင်ဆုံး ဒီ မြို့မှာ Azure Devil Crystals (အပြာရောင် နတ်ဆိုး ကျောက်ဆောင်များ) အချို့ ကို အရင် ဝယ်ကြတာ ပေါ့။ ခင်ဗျား ရဲ့ လှေ က မြန်တာ မှန်ပေမယ့် ဒီ ကျောက်ဆောင်တွေ ကိုတော့ အများကြီး စားတာ ပဲ၊" ဟု ဟန်လီ က ပြောလိုက်သည်။

"ကျောက်ဆောင်တွေ ဝယ်ပြီးတာ နဲ့ ဒီ နေရာကနေ ချက်ချင်း ထွက်ကြတာ ပေါ့။ အမှန်အတိုင်း ပြောရရင်တော့ ကျွန်မ လည်း ဒီ နတ်ဆိုး ရတနာ ကို သုံးတာ က ပထမဆုံး အကြိမ် ပါပဲ၊ ဒါ က ဒီလောက်အထိ စွမ်းအင် စားမယ် လို့ မထင်ထားခဲ့ဘူး။ အဲ့ဒါ ကြောင့်လည်း ကျွန်မ ကို ရောင်းတဲ့ လူ က အနိမ့်ဆုံး ဈေး နဲ့ ရောင်းခဲ့တာ နေမှာ; ဒီ ရတနာ ကတော့ သိပ်ပြီးတော့ လက်တွေ့ မကျလှဘူး၊" ဟု ယေး မိသားစု က အမျိုးသမီး က မျက်မှောင်ကြုတ်ရင်း ပြောလိုက်သည်။

ဟန်လီ ကတော့ ခေါင်းညိတ် ပြလိုက်ရုံ သာ ရှိခဲ့သည်။

သူ့မှာလည်း သူမ ထက် ပိုကောင်းတဲ့ ပျံသန်းနိုင်တဲ့ နတ်ဆိုး ရတနာ တွေ မရှိတာ ကြောင့်လည်း ဒီ မြို့မှာ မနားဘဲ မနေနိုင်ခဲ့တာ ပင်။

အဲ့ဒီ နောက်မှာတော့ ဟန်လီ တို့ နှစ်ယောက် စလုံး ဟာ လမ်းဘေး က ဆိုင်တွေ ရှိရာ ဘက်ကို လျှောက်သွားလိုက်ကြတော့သည်။

မကြာခင် မှာတော့ သူတို့ က ဆိုင်ကြီး တစ်ဆိုင် မှာ အပြာရောင် နတ်ဆိုး ကျောက်ဆောင်တွေ ကို လုံလုံလောက်လောက် ဝယ်ယူလိုက်ကြပြီးနောက် ပျံသန်းနိုင်တဲ့ လှေ ကို ချက်ချင်း ပဲ ခေါ်ယူလိုက်ကာ မြို့ထဲကနေ ထွက်ခွာသွားလိုက်ကြတော့သည်။

တစ်ချိန်တည်း မှာတင်၊ တာအို ဘုန်းကြီး နဲ့ ထွားကြိုင်းလှတဲ့ လူ တို့ ကလည်း စားပွဲ ပေါ်မှာ ခွက် နှစ်ခွက် နဲ့ ဝိုင် အိုး သာ ကျန်ရစ်ခဲ့ရင်း သူတို့ နှစ်ယောက် လည်း ဘယ်ဆီ ဘယ်ဝယ် ပျောက်သွားလဲ ဆိုတာ ဘယ်သူမှ မသိနိုင်တော့ပေ။

နာရီ အနည်းငယ် ကြာပြီးတဲ့နောက် မှာတော့၊ အမည်းရောင် ပျံသန်းနိုင်တဲ့ လှေ ဟာ မြို့ ကနေ ကီလိုမီတာ သိန်းနဲ့ချီ ဝေးလှတဲ့ နေရာ မှာ အရှိန်လျှော့ပြီး ရပ်သွားခဲ့သည်။

ဘာဖြစ်လို့လဲ ဆိုတော့ လှေ ရဲ့ ရှေ့ ပေ ထောင်ဂဏန်း ခန့် မှာ ထွားကြိုင်းလှတဲ့ လူ တစ်ယောက် နဲ့ တာအို ဘုန်းကြီး တစ်ပါး က ပိတ်ရပ်ထားခဲ့ကြတာ ကြောင့် ပင်။ သူတို့ နှစ်ယောက် ထဲက တစ်ယောက် ကတော့ အလွန် ပဲ စိတ်လှုပ်ရှားနေတဲ့ ပုံစံ ရှိသလို၊ ကျန်တဲ့ တစ်ယောက် ကတော့ အလွန် ပဲ တည်ငြိမ်နေခဲ့သည်။

ဟန်လီ နဲ့ ယေး မိသားစု က အမျိုးသမီး တို့ လည်း လှေ ထဲကနေ ထွက်လာခဲ့ကြပြီးနောက် ထို နတ်ဆိုး နှစ်ယောက် ကို အမူအရာ ကင်းမဲ့စွာ ပဲ ကြည့်နေလိုက်ကြသည်။

"မိတ်ဆွေတို့ က ကျွန်တော်တို့ ကို ဘာလို့ တားထားတာ လဲ လို့ မေးပါရစေ?" ဟု ဟန်လီ က မေးလိုက်သည်။

တာအို ဘုန်းကြီး ကတော့ အဓိပ္ပာယ် မရှိလှတဲ့ အကြောင်းပြချက် တစ်ခု ကို ပေးလိုက်သည်၊ "ငါတို့ ကတော့ တိုက်ပွဲ ပညာ တွေ ဖလှယ်ဖို့ အတွက် အစွမ်းထက်လှတဲ့ ပြိုင်ဘက်တွေ ကို ရှာနေတာ ပါ; မိတ်ဆွေတို့ အနေနဲ့ ငါတို့ကို ကူညီပေးနိုင်မလား?"

"ခင်ဗျား အတည်ပြောနေတာ လား? ကျွန်မ တို့ ကို တားထားတာ က တိုက်ပွဲ ပညာ ဖလှယ်ချင်လို့ ဟုတ်လား?" ဟု ယေး မိသားစု က အမျိုးသမီး က ဒေါသတကြီး နဲ့ မေးလိုက်သည်။

"ဟုတ်ပါတယ်၊ မင်း က နေရာလပ် ချိုးဖျက်ခြင်း အဆင့် ကျင့်ကြံသူ တစ်ယောက် ထက် မကဘူး ဆိုတာ ကို ငါ ခံစားနေရတယ်၊ ဟုတ်လား? ငါ လည်း နတ်ဆိုး သခင် တစ်ယောက် အဖြစ် ရှိနေတာ ကြာပါပြီ; ငါတို့ နှစ်ယောက် တိုက်ပွဲ ဖလှယ်ကြမယ် ဆိုရင်တော့ နှစ်ယောက် စလုံး အတွက် အကျိုးရှိမှာ ပါ။ ပြီးတော့ မင်း နဲ့အတူ ပါလာတဲ့ မိတ်ဆွေ ကိုလည်း ငါ့ရဲ့ အပေါင်းအဖော် က စိတ်ဝင်စားနေတာ ပါ၊" ဟု တာအို ဘုန်းကြီး က အေးအေးဆေးဆေး ပဲ ပြောလိုက်သည်။

အဲ့ဒီ တာအို ဘုန်းကြီး ပြောနေတာ တွေ က လိမ်နေတာ ဆိုတာ သိသာလှတာ ကြောင့် ယေး မိသားစု က အမျိုးသမီး ကတော့ ဟန်လီ ဘက်ကို လှမ်းကြည့်လိုက်သည်။

"ခင်ဗျားတို့ နှစ်ယောက် က မြို့ထဲမှာ ကျွန်တော်တို့ ကို စောင့်ကြည့်နေတဲ့ လူတွေ ပဲ၊ ဟုတ်လား?" ဟု ဟန်လီ က တည်ငြိမ်စွာ မေးလိုက်ရင်း သူ့ရဲ့ လက်တစ်ဖက် က လျှပ်စီး တစ်ခု လိုမျိုး ဟင်းလင်းပြင် ထဲကို လှမ်းဖမ်းလိုက်ရာ လက်ဖဝါး အရွယ်အစား ခန့် ရှိတဲ့ တစ်ပိုင်းတစ်စ မြင်ရတဲ့ အစိမ်းရောင် နတ်ဆိုး ပိုးမွှား တစ်ကောင် ကို ဖမ်းမိလိုက်တော့သည်။

တာအို ဘုန်းကြီး ရဲ့ မျက်လုံးတွေ က ဒါကို မြင်လိုက်ရချိန် မှာ အနည်းငယ် ကျဉ်းမြောင်းသွားခဲ့သော်လည်း သူ ကတော့ အေးအေးဆေးဆေး ပဲ ဆက်ပြောလိုက်သည်၊ "ကြည့်ရတာ တော့ မိတ်ဆွေ က တကယ် ကို ထူးခြားလှတဲ့ အစွမ်း တွေ ရှိတာ ပဲ; ငါ ကတော့ မင်း တို့ ကို မျက်ခြေပြတ်သွားမှာ စိုးလို့ အဲ့ဒီ ပိုးမွှား လေး ကို လွှတ်လိုက်တာ ပါ။"

"ဟွန်း... ဒီလိုမျိုး အောက်တန်းကျလှတဲ့ အကြောင်းပြချက် မျိုးနဲ့ ငါတို့ကို တိုက်ချင်နေတာ လား? ဒါ က ကလေး ကစားစရာ လို့ ထင်နေတာ လား?" ဟု ဟန်လီ ရဲ့ မျက်လုံးထဲမှာ အေးစက်လှတဲ့ အကြည့် တွေ တစ်ချက် ဖြတ်ပြေးသွားခဲ့ပြီးနောက် သူ့ရဲ့ လက်ထဲကနေ နီရဲလှတဲ့ မီးတောက်တွေ ထွက်ပေါ်လာခဲ့ကာ အဲ့ဒီ ပိုးမွှား ကို ချက်ချင်း ပဲ ပြာ အဖြစ် လောင်ကျွမ်းစေခဲ့တော့သည်။

"မင်း ရွေးချယ်စရာ မရှိပါဘူး!" ထွားကြိုင်းလှတဲ့ လူ က ရယ်မောလိုက်သည်။

ယေး မိသားစု က အမျိုးသမီး လည်း ဒေါသတကြီး နဲ့ တစ်ခုခု ပြောဖို့ အတွက် ရှေ့ကို တက်လာခဲ့သော်လည်း ဟန်လီ က လက်တစ်ဖက် နဲ့ သူမ ကို တားလိုက်ပြီးနောက် အေးစက်လှတဲ့ အသံ နဲ့ ဆက်ပြောလိုက်သည်၊ "တိုက်ပွဲ ပညာ ဖလှယ်ဖို့ ဆိုတာ ကတော့ ကျွန်တော် လက်ခံနိုင်ပါတယ်၊ ဒါပေမယ့် ခင်ဗျားတို့ ရှုံးခဲ့မယ် ဆိုရင်တော့ ကျွန်တော်တို့ ကို ဘာလို့ ပစ်မှတ်ထားရလဲ ဆိုတဲ့ စစ်မှန်တဲ့ အကြောင်းပြချက် ကို ပြောပြရလိမ့်မယ်။ အဲ့လို မဟုတ်ရင်တော့ ဒါ က သေတိုက်ပွဲ ဖြစ်သွားမှာ ဖြစ်သလို၊ ခင်ဗျားတို့ ကျွန်တော့်ကို လာပြီး ရန်စမိတာ ကို နောင်တရသွားစေရမယ်။"

ထွားကြိုင်းလှတဲ့ လူ နဲ့ တာအို ဘုန်းကြီး တို့ ရဲ့ အမူအရာ တွေ က ဒါကို ကြားလိုက်ရချိန် မှာ အနည်းငယ် ပြောင်းလဲသွားခဲ့သည်။

သူတို့ ကတော့ ဟန်လီ့ ရဲ့ ကိုယ်ပေါ်ကနေ ထွက်ပေါ်နေတဲ့ သတ်ဖြတ်လိုတဲ့ အရှိန်အဝါ တွေ ကြောင့် သူ ပြောတာ အတည် ဆိုတာ ကို သိလိုက်ကြသည်။

အသက်လတ်ပိုင်း တာအို ဘုန်းကြီး ကတော့ အတော်လေးကို ပြတ်သားလှတဲ့ လူ တစ်ယောက် ဖြစ်တာ ကြောင့် ခဏ မျှ စဉ်းစားပြီးနောက် သဘောတူလိုက်သည်၊ "ကောင်းပြီ၊ တကယ်လို့ မင်း တို့ က ငါတို့ကို အနိုင်တိုက်နိုင်မယ် ဆိုရင်တော့ အကုန်လုံး ကို ဖွင့်ပြောပါ့မယ်။"

"ကောင်းပြီ၊ ဒါ ဆိုရင်တော့ မိတ်ဆွေတို့ ဘယ်လောက် စွမ်းလဲ ဆိုတာ ကြည့်ရတာ ပေါ့။ ဖေရီ ယေး... ကျေးဇူးပြုပြီး ဘယ်သူမှ ဒီ တိုက်ပွဲ ကို လာပြီး မနှောင့်ယှက်နိုင်အောင် စောင့်ကြပ်ပေးထားပါဦး၊" ဟု ဟန်လီ က ညွှန်ကြားလိုက်သည်။

"အစ်ကို ဟန်... ခင်ဗျား က..." ထို အမျိုးသမီး က အလွန် ပဲ အံ့သြသွားခဲ့ရပြီး တစ်ခုခု ပြန်ပြောဖို့ ကြိုးစားလိုက်ချိန် မှာတော့ ဟန်လီ က သူမ ဆီသို့ အသံလှိုင်း နဲ့ သတင်းပို့လိုက်သည်။

"ဖေရီ ယေး... ခင်ဗျား က နတ်ဆိုး ကျင့်စဉ် တွေ ကို မကျင့်ကြံထားဘူး ဆိုတော့၊ ဒီလိုမျိုး အစွမ်းထက်လှတဲ့ ပြိုင်ဘက်တွေ နဲ့ တိုက်ပွဲ ပညာ ဖလှယ်မယ် ဆိုရင်တော့ ခင်ဗျား ရဲ့ မည်သူမည်ဝါ ဖြစ်ကြောင်း က ပေါ်သွားနိုင်တာ မို့လို့ ဒါကို ကျွန်တော့်ကို ပဲ လွှတ်ထားလိုက်ပါ။"

"ကောင်းပါပြီ... ဒါ ဆိုရင်တော့ အစ်ကို ဟန် ကို ပဲ အားကိုးရတော့မှာ ပေါ့၊" ဟု ထို အမျိုးသမီး က ခဏ မျှ တွေဝေပြီးနောက် ခေါင်းညိတ် လိုက်တော့သည်။

ဘာပဲ ဖြစ်ဖြစ်၊ ဟန်လီ ဟာ သန့်စင်သော ဘိုးဘေး ကိုယ်ပွား ကိုတောင် သတ်နိုင်ခဲ့သလို နတ်ဆိုး ဟိန်းသံ သဲကန္တာရ ထဲမှာလည်း အလွန် ပဲ အစွမ်းထက်လှတဲ့ အစွမ်း တွေ ကို ပြသခဲ့တာ ဆိုတော့ သူမ ကတော့ သူ့ကို အပြည့်အဝ ယုံကြည်နေခဲ့သည်။

ဟန်လီ ကတော့ အသက်ကို ပြင်းပြင်းထန်ထန် ရှူလိုက်ရင်း Provenance True Devil Arts (နတ်ဆိုး စစ်မှန်သော ကျင့်စဉ်) ကို စတင် အသုံးပြုလိုက်ရာ၊ သူ့ရဲ့ ခြေဖဝါး အောက်ကနေ စစ်မှန်လှတဲ့ အမည်းရောင် နတ်ဆိုး ချီ (Qi) တွေ ထွက်ပေါ်လာခဲ့ပြီး သူ့ကို ကောင်းကင် ပေါ်သို့ မြင့်တင်ပေးလိုက်တော့သည်။

ထွားကြိုင်းလှတဲ့ လူ ကလည်း ဒါကို မြင်လိုက်ရချိန် မှာ ဝမ်းသာအားရ နဲ့ ရယ်မောလိုက်ရင်း အဝါရောင် အလင်းလုံး တစ်ခု အဖြစ် ကောင်းကင် ပေါ်သို့ ပျံတက်သွားခဲ့သည်။

သူတို့ နှစ်ယောက် စလုံး ဟာ မျက်စိတစ်မှိတ် အတွင်း မှာတင် ပေ သိန်းနဲ့ချီ တဲ့ အမြင့် ဆီသို့ ရောက်ရှိသွားခဲ့ကြပြီးနောက်၊ ဟန်လီ က သူ့ရဲ့ လက်တစ်ဖက် ကို သူ့ရဲ့ ခေါင်းနောက်ဘက် ဆီသို့ တင်လိုက်ရာ ရွှေရောင် တောက်ပနေတဲ့ ဦးခေါင်း သုံးလုံး နဲ့ လက် ခြောက်ဖက် ရှိတဲ့ ပုံရိပ်ယောင် ကြီး ဟာ သူ့ရဲ့ နောက်ကွယ်မှာ ပေါ်ထွက်လာခဲ့သည်။ အဲ့ဒီ ပုံရိပ်ယောင် ကြီး ကတော့ ပေ ၁၀၀ ကျော် မြင့်မားလှပြီး သူ့ရဲ့ ကိုယ်ပေါ်မှာလည်း အမည်းရောင် နတ်ဆိုး ပုံစံ တွေ ပြည့်နှက်နေခဲ့ရာ အလွန် ပဲ ကြောက်မက်ဖွယ်ကောင်းလှတဲ့ မြင်ကွင်း တစ်ခု ပင်။

"ခင်ဗျား တစ်ယောက်တည်း နဲ့တော့ ကျွန်တော့်ကို မယှဉ်နိုင်ပါဘူး; ခင်ဗျား ရဲ့ အပေါင်းအဖော် ကိုပါ ခေါ်လိုက်ပါ၊" ဟု ဟန်လီ က ပြောလိုက်ရင်း ကီလိုမီတာ များစွာ ပတ်ပတ်လည် မှာ ရှိတဲ့ နတ်ဆိုး ချီ တွေ အကုန်လုံး ဟာ တစ်ပြိုင်နက်တည်း တုန်ခါသွားခဲ့တော့သည်။

ရွှေရောင် ပုံရိပ်ယောင် ကြီး ကတော့ သူ့ရဲ့ လက်တွေ ကို ဝှေ့ယမ်းလိုက်ရာ၊ လက်တွေ ထဲမှာတော့ မတူညီတဲ့ ရွှေရောင် လက်နက် ခြောက်မျိုး ဟာ အလင်းတန်း တွေ နဲ့အတူ ပေါ်ထွက်လာခဲ့သည်။ တစ်ချိန်တည်း မှာပင်၊ သူ့ရဲ့ မျက်ခုံး နှစ်ခု ကြားမှာလည်း မည်းနက်လှတဲ့ နတ်ဆိုး မျက်လုံး တစ်လုံး စီ ပေါ်ထွက်လာခဲ့ပြီး ထူးဆန်းလှတဲ့ အမည်းရောင် အလင်းတန်း တွေ နဲ့အတူ တောက်ပနေခဲ့တော့သည်။

> Source: https://novelsonline.org/a-record-of-a-mortals-journey-to-immortality/chapter-2079
> Pulled as original English (novelsonline).
